{"data":[{"book":"دوم پطرس","chapter":"1","verse":"1","text":"این نامه از طرف شمعون پطرس، خدمتگزار1‏:1 یا «غلام». و رسول عیسی مسیح است."},{"book":"دوم پطرس","chapter":"1","verse":"2","text":"دعا می‌کنم که خدا به شما که در شناخت خدا و خداوندمان عیسی رشد می‌کنید، هر چه بیشتر فیض و آرامش بخشد."},{"book":"دوم پطرس","chapter":"1","verse":"3","text":"او همچنین با قدرت الهی خود، هر چه که برای یک زندگی خداپسندانه نیاز داریم، به ما می‌بخشد و حتی ما را در جلال و نیکویی خود سهیم می‌سازد؛ اما برای این منظور، لازم است که او را بهتر و عمیقتر بشناسیم."},{"book":"دوم پطرس","chapter":"1","verse":"4","text":"با همین قدرت عظیم بود که تمام برکات غنی و عالی را که وعده داده بود، به ما بخشید. یکی از این وعده‌ها این بود که ما را از شهوت و فساد محیط اطرافمان رهایی دهد و از طبیعت و صفات الهی خود بهره‌ای به ما ببخشد."},{"book":"دوم پطرس","chapter":"1","verse":"5","text":"با توجه به این موضوع، نهایت کوشش خود را بکنید تا به ایمان خود نیکویی را بیافزایید؛ و به نیکویی، شناخت را؛"},{"book":"دوم پطرس","chapter":"1","verse":"6","text":"و به شناخت، خویشتنداری را؛ و به خویشتنداری، پایداری را؛ و به پایداری، دینداری را؛"},{"book":"دوم پطرس","chapter":"1","verse":"7","text":"و به دینداری، محبت برادرانه؛ و به محبت برادرانه، محبت نسبت به همۀ مردم."},{"book":"دوم پطرس","chapter":"1","verse":"8","text":"اگر اجازه دهید این خصلت‌های خوب در شما رشد کنند و فزونی یابند، از لحاظ روحانی نیرومند شده، برای خداوندمان عیسی مسیح مفید و پرثمر خواهید شد."},{"book":"دوم پطرس","chapter":"1","verse":"9","text":"اما کسی که اجازه نمی‌دهد این خصوصیات در او ریشه بدوانند، در حقیقت کور یا لااقل کوته‌بین است و فراموش کرده است که خدا او را از زندگی گناه‌آلود سابقش نجات داده تا بتواند برای خداوند زندگی کند."},{"book":"دوم پطرس","chapter":"1","verse":"10","text":"بنابراین، ای برادران عزیز، بکوشید تا ثابت کنید که حقیقتاً جزو برگزیدگان و دعوت‌شدگان خدا هستید؛ زیرا اگر چنین کنید، هرگز لغزش نخواهید خورد و از خدا دور نخواهید شد؛"},{"book":"دوم پطرس","chapter":"1","verse":"11","text":"و خدا نیز دروازه‌های آسمان را به روی شما خواهد گشود تا وارد ملکوت جاودانی خداوند و نجات‌دهندهٔ‌مان عیسی مسیح گردید."},{"book":"دوم پطرس","chapter":"1","verse":"12","text":"اما من هرگز از یادآوری این مطالب به شما، کوتاهی نخواهم کرد، گرچه آنها را می‌دانید و در حقیقتی که یافته‌اید، ثابت و استوار می‌باشید."},{"book":"دوم پطرس","chapter":"1","verse":"13","text":"تا زمانی که در این دنیای فانی به سر می‌برم، وظیفهٔ خود می‌دانم که این نکات را به شما تذکر دهم تا آنها را فراموش نکنید."},{"book":"دوم پطرس","chapter":"1","verse":"14","text":"زیرا می‌دانم که به‌زودی دار فانی را وداع خواهم گفت؛ خداوندمان عیسی مسیح نیز مرا از این موضوع آگاه ساخته است."},{"book":"دوم پطرس","chapter":"1","verse":"15","text":"بنابراین، سعی می‌کنم این نکات را چنان در فکر و ذهن شما نقش نمایم که حتی پس از رحلت من نیز بتوانید آنها را به یاد آورید."},{"book":"دوم پطرس","chapter":"1","verse":"16","text":"زمانی که ما دربارهٔ قوت و بازگشت خداوندمان عیسی مسیح با شما سخن گفتیم، داستانهای ساختگی برایتان تعریف نکردیم، زیرا ما با چشمان خود، عظمت و جلال او را دیدیم"},{"book":"دوم پطرس","chapter":"1","verse":"17","text":"وقتی از خدای پدر، جلال و اکرام را دریافت کرد. صدایی از جلال پرشکوه خدا به او در رسید و گفت: «این است پسر عزیز من که از او بسیار خشنودم.»1‏:17 متی ۱۷‏:۵ و مَرقُس ۹‏:۷ و لوقا ۹‏:۳۵."},{"book":"دوم پطرس","chapter":"1","verse":"18","text":"بله، ما خود بر آن کوه مقدّس با او بودیم و آن پیام آسمانی را با گوشهای خود شنیدیم."},{"book":"دوم پطرس","chapter":"1","verse":"19","text":"همچنین ما پیام انبیا را داریم که بسیار مطمئن است، و شما کار خوبی می‌کنید اگر به این پیام توجه کنید، چرا که پیام آنان مانند چراغی است که در جایی تاریک می‌درخشد تا زمانی که سپیده بر دمد و ستارهٔ صبح یعنی مسیح در دلهایتان طلوع کند."},{"book":"دوم پطرس","chapter":"1","verse":"20","text":"قبل از هر چیز این را بدانید که هیچ وحیِ کتب مقدّس از فکر خود انبیا تراوش نکرده،"},{"book":"دوم پطرس","chapter":"1","verse":"21","text":"زیرا وحی هرگز منشاء انسانی نداشته است؛ بلکه انبیا تحت نفوذ روح‌القدس از جانب خدا سخن می‌گفتند."}]}