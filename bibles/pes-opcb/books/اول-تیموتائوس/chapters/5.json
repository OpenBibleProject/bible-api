{"data":[{"book":"اول تیموتائوس","chapter":"5","verse":"1","text":"با مرد سالخورده هرگز با خشونت سخن نگو، بلکه او را همچون پدر خود با احترام نصیحت کن. با جوانان مثل برادران خود، با محبت سخن بگو."},{"book":"اول تیموتائوس","chapter":"5","verse":"2","text":"با زنان پیر مانند مادر خود و با دختران جوان همچون خواهران خود رفتار کن و افکارت درباره ایشان همیشه پاک باشد."},{"book":"اول تیموتائوس","chapter":"5","verse":"3","text":"از بیوه‌زنان مراقبت و نگهداری کن، البته اگر کسی را نداشته باشند که از ایشان مراقبت نماید."},{"book":"اول تیموتائوس","chapter":"5","verse":"4","text":"اما اگر فرزندان یا نوه‌هایی دارند، ایشان باید از آنان نگهداری به عمل آورند، و بیاموزند که نیکوکاری را از خانه شروع کنند و اول از همه، دِین خود را به والدین و اجداد خود ادا نمایند. این چیزی است که خدا را خشنود و راضی می‌سازد."},{"book":"اول تیموتائوس","chapter":"5","verse":"5","text":"بیوه واقعی زنی است که واقعاً کسی را در این دنیا ندارد و چشم امیدش به خداست و شب و روز در دعا از خدا یاری می‌جوید."},{"book":"اول تیموتائوس","chapter":"5","verse":"6","text":"اما بیوه‌زنی که بیکار می‌گردد و بدگویی می‌کند و در پی خوشگذرانی است، در حال حیات، مرده است."},{"book":"اول تیموتائوس","chapter":"5","verse":"7","text":"این باید جزو مقررات کلیسای شما باشد، تا اعضا بدانند چه کاری درست است و آن را انجام دهند."},{"book":"اول تیموتائوس","chapter":"5","verse":"8","text":"اما اگر کسی به احتیاجات خویشان و به‌خصوص اعضای خانوادهٔ خود بی‌توجه باشد، ایمان واقعی را انکار کرده است؛ چنین شخصی از یک کافر هم پست‌تر است."},{"book":"اول تیموتائوس","chapter":"5","verse":"9","text":"فقط بیوه‌زنی را برای دریافت حمایت از کلیسا ثبت نام کن که سنّش بالای شصت سال بوده، و به شوهرش که فوت کرده، وفادار بوده باشد."},{"book":"اول تیموتائوس","chapter":"5","verse":"10","text":"چنین بیوه‌زنان باید کارهای نیکو انجام داده باشند نظیر تربیت فرزندان، میهمان‌نوازی از غریبه‌ها، شستن پاهای مقدّسان، کمک به رنج‌دیدگان، و همچنین خویشتن را به انجام هر نوع کار نیک وقف نموده باشند."},{"book":"اول تیموتائوس","chapter":"5","verse":"11","text":"بیوه‌های جوانتر از این را جزو این گروه نپذیر، زیرا وقتی امیال جسمانی‌شان بر تعهدی که به مسیح سپرده‌اند، چیره گردد، می‌خواهند بار دیگر ازدواج کنند."},{"book":"اول تیموتائوس","chapter":"5","verse":"12","text":"به این ترتیب، به سبب شکستن پیمان اولشان با مسیح، مورد محکومیت قرار می‌گیرند."},{"book":"اول تیموتائوس","chapter":"5","verse":"13","text":"از این گذشته، بیوهٔ جوان ممکن است به بیکاری و تنبلی عادت کند، و خانه به خانه بگردد و در مورد این و آن به بدگویی بپردازد و در کار دیگران فضولی کرده، بیهوده‌گویی نماید."},{"book":"اول تیموتائوس","chapter":"5","verse":"14","text":"پس به نظر من، بهتر است که بیوه‌های جوان ازدواج کنند و بچه‌دار شوند و به خانه‌داری بپردازند، تا کسی نتواند از کلیسا عیب و ایرادی بگیرد."},{"book":"اول تیموتائوس","chapter":"5","verse":"15","text":"زیرا چنانکه پیداست، عده‌ای از بیوه‌ها از کلیسا روگردان شده، شیطان را پیروی می‌کنند."},{"book":"اول تیموتائوس","chapter":"5","verse":"16","text":"بار دیگر یادآوری می‌کنم که خویشان هر بیوه‌زن باید خرج او را بدهند و این بار را بر دوش کلیسا نگذارند، تا کلیسا بتواند از بیوه‌زنانی نگهداری کند که براستی کسی را ندارند."},{"book":"اول تیموتائوس","chapter":"5","verse":"17","text":"مشایخی که امور کلیسا را خوب اداره می‌کنند، سزاوار احترام و دستمزدی کافی هستند5‏:17 در متن اصلی چنین آمده: «سزاوار احترامی دو برابر هستند».، به‌خصوص آنانی که در کار موعظه و تعلیم کلام خدا زحمت می‌کشند."},{"book":"اول تیموتائوس","chapter":"5","verse":"18","text":"زیرا در کتب مقدّس آمده: «دهان گاوی را که خرمن می‌کوبد، نبند و بگذار به هنگام کار، از خرمنت بخورد.» و در جای دیگر نیز می‌فرماید: «زیرا کارگر مستحق مزد خویش است.»5‏:18 تثنیه ۲۵‏:۴ و لوقا ۱۰‏:۷."},{"book":"اول تیموتائوس","chapter":"5","verse":"19","text":"اگر بر یکی از مشایخ اتهامی وارد شود، آن را نپذیر مگر آنکه دو یا سه نفر شاهد، آن را تأیید کنند."},{"book":"اول تیموتائوس","chapter":"5","verse":"20","text":"اگر ثابت شد که گناه کرده است، باید او را در حضور همه توبیخ کنی تا برای دیگران درس عبرتی باشد."},{"book":"اول تیموتائوس","chapter":"5","verse":"21","text":"در حضور خدا و عیسی مسیح و فرشتگان مقدّس، تو را قسم می‌دهم که این دستورها را بدون طرفداری اجرا کنی و تبعیضی میان افراد قائل نگردی."},{"book":"اول تیموتائوس","chapter":"5","verse":"22","text":"در نهادن دستها به منظور انتصاب افراد برای خدمت کلیسا شتاب نکن. در گناهان دیگران شریک نشو. خود را پاک و مقدّس نگاه دار."},{"book":"اول تیموتائوس","chapter":"5","verse":"23","text":"خوب است که به‌جز آب، گاهی نیز برای ناراحتی معده‌ات، کمی شراب بنوشی، زیرا اغلب بیمار می‌شوی."},{"book":"اول تیموتائوس","chapter":"5","verse":"24","text":"گناهان برخی افراد آشکار است و آنها را به داوری می‌برد. اما گناهان برخی دیگر در آینده دیده خواهد شد."},{"book":"اول تیموتائوس","chapter":"5","verse":"25","text":"به همین ترتیب، اعمال نیک و شریف برخی بر همه واضح است، و حتی اگر هم فعلاً آشکار نباشد، روزی آشکار خواهد شد."}]}