{"data":[{"book":"اول تیموتائوس","chapter":"2","verse":"1","text":"از این رو، پیش از هر چیز، سفارش می‌کنم که برای جمیع مردمان، درخواستها، دعاها، شفاعت‌ها و شکرگزاری‌ها به‌جا آورده شود،"},{"book":"اول تیموتائوس","chapter":"2","verse":"2","text":"از جمله، برای پادشاهان و صاحب‌منصبان، تا بتوانیم در صلح و آرامش به سر بریم و در هر زمینه‌ای، با خداترسی و شایستگی زندگی کنیم."},{"book":"اول تیموتائوس","chapter":"2","verse":"3","text":"زیرا این نیکو و پسندیدۀ نجات‌دهندۀ ما خداست"},{"book":"اول تیموتائوس","chapter":"2","verse":"4","text":"که می‌خواهد همهٔ مردم نجات یابند و به شناخت حقیقت برسند،"},{"book":"اول تیموتائوس","chapter":"2","verse":"5","text":"این حقیقت که تنها یک خدا هست، و نیز تنها یک میانجی میان خدا و بشر، یعنی عیسی مسیح که خود نیز انسان بود،"},{"book":"اول تیموتائوس","chapter":"2","verse":"6","text":"و جان فدا کرد تا بهای آزادی همگان را فراهم سازد. این است پیامی که خدا در زمان معین به مردم جهان داد،"},{"book":"اول تیموتائوس","chapter":"2","verse":"7","text":"و من به همین منظور مقرر شدم تا واعظ و رسولِ غیریهودیان باشم و ایمان راستین را به ایشان تعلیم دهم. این را که می‌گویم حقیقت دارد و دروغی در کار نیست."},{"book":"اول تیموتائوس","chapter":"2","verse":"8","text":"بنابراین، می‌خواهم که مردان در هر جا که برای پرستش گرد می‌آیند، آزاد از خشم و نزاع، دستها را در تقدّس و پاکی بلند کرده، به درگاه خدا دعا کنند."},{"book":"اول تیموتائوس","chapter":"2","verse":"9","text":"همچنین می‌خواهم که زنان در نوع پوشش و آرایش خود نجابت را رعایت کنند. آنها باید لباسی شایسته و مناسب بر تن کنند، و برای جلب توجه دیگران، به آرایش موها و آراستن خود به طلا و مروارید و جامه‌های گرانبها متوسل نشوند."},{"book":"اول تیموتائوس","chapter":"2","verse":"10","text":"بلکه با انجام کارهای نیک، مورد توجه قرار گیرند، چنانکه شایستۀ زنانی است که ادعای خداپرستی دارند."},{"book":"اول تیموتائوس","chapter":"2","verse":"11","text":"زنان باید در سکوت و با اطاعت کامل، تعلیم گیرند."},{"book":"اول تیموتائوس","chapter":"2","verse":"12","text":"اجازه نمی‌دهم زنان به مردان چیزی یاد دهند و یا بر آنان مسلط شوند. زنان باید ساکت باشند."},{"book":"اول تیموتائوس","chapter":"2","verse":"13","text":"علّت این امر آن است که خدا نخست آدم را آفرید و بعد حوّا را."},{"book":"اول تیموتائوس","chapter":"2","verse":"14","text":"و این آدم نبود که فریب شیطان را خورد، بلکه زن فریب خورد و نتیجۀ آن گناه بود."},{"book":"اول تیموتائوس","chapter":"2","verse":"15","text":"اما زنان از طریق آوردن فرزند رستگار خواهند شد، البته اگر به زندگی کردن در ایمان، محبت، تقدّس و نجابت ادامه دهند."}]}