{"data":[{"book":"اول تیموتائوس","chapter":"3","verse":"1","text":"این گفته کاملاً قابل اعتماد و درست است که اگر کسی در اشتیاق منصبِ نظارت3‏:1 یا «اسقفی» یا «کشیشی» یا «شیخی». بر کلیسا باشد، در آرزوی کاری شریف و آبرومندانه است."},{"book":"اول تیموتائوس","chapter":"3","verse":"2","text":"اما ناظر کلیسا باید شخصی بی‌عیب و نقص، شوهر وفادار یک زن، اهل اعتدال و ملایمت، خویشتندار، محترم، میهمان‌نواز و مشتاق تعلیم دادن کلام خدا باشد."},{"book":"اول تیموتائوس","chapter":"3","verse":"3","text":"همچنین نباید مشروبخوار و تندخو باشد، بلکه نرم‌خو، و از دعوا و منازعه بپرهیزد، و پولدوست نیز نباشد."},{"book":"اول تیموتائوس","chapter":"3","verse":"4","text":"باید بتواند امور خانوادۀ خود را به‌خوبی اداره کند، و مراقب باشد که فرزندانش از او اطاعت کرده، وی و سایرین را احترام کنند،"},{"book":"اول تیموتائوس","chapter":"3","verse":"5","text":"زیرا اگر کسی نتواند خانوادهٔ خود را اداره کند، چگونه خواهد توانست کلیسای خدا را اداره و خدمت نماید؟"},{"book":"اول تیموتائوس","chapter":"3","verse":"6","text":"ناظر نباید تازه ایمان باشد، زیرا ممکن است دچار غرور گردد و به محکومیتی دچار شود که ابلیس نیز دچار شد."},{"book":"اول تیموتائوس","chapter":"3","verse":"7","text":"او در خارج از کلیسا، در میان مردم غیرمسیحی نیز باید نامی نیک داشته باشد، تا ابلیس نتواند او را به‌وسیلۀ اتهامات گوناگون به دام بیندازد، و دست و پای او را برای خدمت به اعضای کلیسا ببندد."},{"book":"اول تیموتائوس","chapter":"3","verse":"8","text":"به همین شکل، شمّاسان که دستیاران ناظران کلیسا هستند، باید اشخاصی محترم و موقّر باشند. باید از ریاکاری و دورویی دوری کنند، و از افراط در شراب‌خواری بپرهیزند، و در پی منافع مالی نامشروع نباشند؛"},{"book":"اول تیموتائوس","chapter":"3","verse":"9","text":"بلکه باید به حقایق عمیق ایمان3‏:9 به جای «حقایق عمیق ایمان»، در اصل «راز ایمان» است. متعهد باشند، و با وجدانی آسوده زندگی کنند."},{"book":"اول تیموتائوس","chapter":"3","verse":"10","text":"اما پیش از آنکه کسی را به مقام شماسی بگماری، اول وظایف دیگری در کلیسا به او محول کن، تا خصوصیات و توانایی‌های او را بیازمایی. اگر از عهدهٔ انجام وظایفش به خوبی برآمد، آنگاه او را به شماسی منصوب کن."},{"book":"اول تیموتائوس","chapter":"3","verse":"11","text":"زنان ایشان نیز باید محترم و باوقار باشند و دربارهٔ دیگران بدگویی نکنند، بلکه خویشتندار بوده، در هر امری قابل اعتماد باشند."},{"book":"اول تیموتائوس","chapter":"3","verse":"12","text":"شماس باید فقط یک زن داشته باشد و نسبت به او وفادار بوده، سرپرست خوبی برای خانوادهٔ خود باشد."},{"book":"اول تیموتائوس","chapter":"3","verse":"13","text":"شماسانی که خوب خدمت کنند، اجر خوبی به دست خواهند آورد، زیرا هم مورد احترام مردم خواهند بود و هم ایمان و اعتمادشان به مسیح عیسی نیرومندتر خواهد گردید."},{"book":"اول تیموتائوس","chapter":"3","verse":"14","text":"با اینکه امیدوارم به‌زودی نزد تو بیایم، اما این نکات را می‌نویسم،"},{"book":"اول تیموتائوس","chapter":"3","verse":"15","text":"تا اگر آمدنم به تأخیر افتاد، بدانی در خانۀ خدا چگونه باید رفتار کرد، خانه‌ای که کلیسای خدای زنده است و ستون و بنیان حقیقت."},{"book":"اول تیموتائوس","chapter":"3","verse":"16","text":"بدون هیچ‌گونه تردید، راز دینداری که آشکار شده، عظیم است، این راز که او در جسم ظاهر شد، و از سوی روح‌القدس تصدیق گردید، فرشتگان او را دیدند، در میان ملت‌ها دربارۀ او موعظه شد، در جهان به او ایمان آوردند، و در جلال به بالا برده شد."}]}