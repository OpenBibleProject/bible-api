{"data":[{"book":"اول تیموتائوس","chapter":"6","verse":"1","text":"همۀ غلامان مسیحی باید با اربابان خود در کمال احترام رفتار کنند تا مردم نام خدا و تعلیم او را بد نگویند."},{"book":"اول تیموتائوس","chapter":"6","verse":"2","text":"اگر ارباب هم مسیحی باشد، نباید از او سوءاستفاده نمایند و از زیر کار شانه خالی کنند، بلکه برعکس باید بهتر کار کنند، چون به یک برادر مسیحی خدمت می‌کنند."},{"book":"اول تیموتائوس","chapter":"6","verse":"3","text":"اگر کسی تعلیم دیگری بدهد و با آموزشهای درست خداوند ما، عیسی مسیح، و با تعالیم دیندارانه موافق نباشد،"},{"book":"اول تیموتائوس","chapter":"6","verse":"4","text":"چنین شخصی پر از تکبر شده و فاقد درک و فهم است، و علاقه‌ای ناسالم به مجادلات و نزاعها دربارۀ مفهوم کلمات دارد، چیزی که منجر می‌گردد به حسادت، مشاجرات، گفتگوهای بدخواهانه، بدگمانی‌های شرارت‌بار،"},{"book":"اول تیموتائوس","chapter":"6","verse":"5","text":"و اصطکاک‌های دائمی میان افرادی که ذهنی فاسد دارند، و به حقیقت پشت کرده‌اند، و گمان می‌برند که دینداری وسیله‌ای است برای کسب منافع مالی!"},{"book":"اول تیموتائوس","chapter":"6","verse":"6","text":"اما دینداری به‌همراه قانع بودن، ثروت عظیمی است."},{"book":"اول تیموتائوس","chapter":"6","verse":"7","text":"ما چیزی با خود به این دنیا نیاورده‌ایم و چیزی نیز نخواهیم برد."},{"book":"اول تیموتائوس","chapter":"6","verse":"8","text":"پس اگر خوراک و پوشاک کافی داریم، باید قانع و راضی باشیم."},{"book":"اول تیموتائوس","chapter":"6","verse":"9","text":"زیرا آنانی که به دنبال ثروت‌اندوزی می‌دوند، دیر یا زود دست به کارهای نادرست می‌زنند؛ این کارها به خود ایشان صدمه زده، فکرشان را فاسد می‌کند و آنها را به تباهی و نابودی می‌کشد."},{"book":"اول تیموتائوس","chapter":"6","verse":"10","text":"زیرا عشق به ثروت، ریشۀ انواع شرارت‌هاست. بعضی‌ها که در آرزوی ثروت بوده‌اند، از ایمان رویگردان شده، خود را گرفتار انواع دردها کرده‌اند."},{"book":"اول تیموتائوس","chapter":"6","verse":"11","text":"ای تیموتائوس، تو مرد خدایی! از این کارهای زشت بگریز، و راستی و تقوا را پیشهٔ خود ساز؛ به خدا اعتماد کن؛ انسان‌ها را محبت نما؛ صبور و مهربان باش."},{"book":"اول تیموتائوس","chapter":"6","verse":"12","text":"در جنگ نیکوی ایمان به‌خوبی بجنگ و به دست آور آن زندگی جاوید را که خدا تو را به آن فراخواند، آن هنگام که در حضور گواهان بسیار، اعتراف نیکو کردی."},{"book":"اول تیموتائوس","chapter":"6","verse":"13","text":"در حضور خدایی که به همه زندگی می‌بخشد، و در حضور مسیح عیسی که با دلیری در برابر پُنتیوس پیلاتُس شهادت داد، به تو سفارش می‌کنم"},{"book":"اول تیموتائوس","chapter":"6","verse":"14","text":"که تمامی اوامر خدا را انجام دهی، تا کسی نتواند از حال تا بازگشت خداوند ما عیسی مسیح، عیبی در تو بیابد؛"},{"book":"اول تیموتائوس","chapter":"6","verse":"15","text":"زیرا خدای متبارک که تنها قادر متعال و شاه شاهان و سَرور سَروران است، در زمان معین مسیح را خواهد فرستاد."},{"book":"اول تیموتائوس","chapter":"6","verse":"16","text":"تنها اوست که فناناپذیر است، و در نوری سکونت دارد که کسی را یارای نزدیک شدن به آن نیست، و هیچ بشری او را ندیده و نخواهد دید. عزت و قدرت تا به ابد بر او باد. آمین."},{"book":"اول تیموتائوس","chapter":"6","verse":"17","text":"به کسانی که در این دنیا ثروتی دارند بگو که مغرور نشوند و به آن امید نبندند چون دیر یا زود از بین خواهد رفت، بلکه امیدشان به خدا باشد که هر چه لازم داریم سخاوتمندانه برای ما فراهم می‌سازد تا از آنها لذّت ببریم."},{"book":"اول تیموتائوس","chapter":"6","verse":"18","text":"به ایشان بگو دارایی خود را در راه خیر صرف کنند و در نیکوکاری ثروتمند باشند؛ با شادی به محتاجان کمک نمایند، و همیشه آماده باشند تا از ثروتی که خدا به ایشان عطا کرده است، به دیگران نفعی برسانند."},{"book":"اول تیموتائوس","chapter":"6","verse":"19","text":"با این کارهای نیک، ایشان گنجی واقعی برای خود ذخیره می‌کنند که بنیان خوبی برای آینده است، تا آن حیاتی را به دست آورند که زندگی واقعی است."},{"book":"اول تیموتائوس","chapter":"6","verse":"20","text":"ای تیموتائوس، آنچه را که خدا به تو به امانت سپرده است، حفظ کن. خود را درگیر بحث‌های بیهوده نکن، به‌خصوص با کسانی که دم از علم و دانش می‌زنند."},{"book":"اول تیموتائوس","chapter":"6","verse":"21","text":"بعضی از این دسته افراد، در اثر همین بحث‌ها، ایمانشان را از دست داده‌اند."}]}