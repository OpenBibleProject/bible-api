{"data":[{"book":"اول تیموتائوس","chapter":"4","verse":"1","text":"اما روح‌القدس آشکارا می‌فرماید که در زمانهای آخر، برخی از مسیحیان از ایمان رویگردان شده، از روحهای فریبکار و از اموری پیروی خواهند کرد که دیوها تعلیم می‌دهند."},{"book":"اول تیموتائوس","chapter":"4","verse":"2","text":"این قبیل تعالیم را افرادی ریاکار و دروغگو رواج می‌دهند، افرادی که وجدانشان حساسیت خود را به‌طور کامل از دست داده، گویی با آهنی سوزان آن را داغ کرده‌اند."},{"book":"اول تیموتائوس","chapter":"4","verse":"3","text":"ایشان مردم را از ازدواج منع کرده، حکم می‌کنند که از خوردن برخی خوراکها بپرهیزند، خوراکهایی که خدا آفریده تا مؤمنان و آگاهان از حقیقت آنها را با شکرگزاری بخورند."},{"book":"اول تیموتائوس","chapter":"4","verse":"4","text":"هر چه که خدا آفریده، خوب است و باید با شادی از آنها استفاده کنیم. البته باید برای آنها از خدا شکرگزاری نمود،"},{"book":"اول تیموتائوس","chapter":"4","verse":"5","text":"زیرا با کلام خدا و دعا تقدیس می‌شوند."},{"book":"اول تیموتائوس","chapter":"4","verse":"6","text":"اگر این امور را به دیگران تعلیم دهی، خادمی شایسته برای عیسی مسیح خواهی بود، که از ایمان و تعلیم صحیح بهره گرفته است، تعلیمی که آن را پیروی کرده‌ای."},{"book":"اول تیموتائوس","chapter":"4","verse":"7","text":"وقت خود را با بحث دربارهٔ عقاید پوچ و افسانه‌های احمقانه تلف نکن، بلکه بکوش و تمرین کن تا زندگی خداپسندانه‌ای داشته باشی."},{"book":"اول تیموتائوس","chapter":"4","verse":"8","text":"تربیت بدن خوب است، اما تمرین در امور خدا بسیار بهتر از آن است، و وعده‌هایی که می‌دهد هم برای زندگی حال و هم حیات آینده مفید است."},{"book":"اول تیموتائوس","chapter":"4","verse":"9","text":"این عین حقیقت است و همه باید آن را بپذیرند."},{"book":"اول تیموتائوس","chapter":"4","verse":"10","text":"ما سخت تلاش می‌کنیم و زحمت می‌کشیم تا مردم به این حقیقت ایمان بیاورند، زیرا امید ما به خدای زنده است که نجا‌ت‌دهندۀ همه می‌باشد، به‌خصوص آنانی که راه نجات او را پذیرفته‌اند."},{"book":"اول تیموتائوس","chapter":"4","verse":"11","text":"این نکات را تعلیم بده و یقین حاصل کن که همه آنها را آموخته‌اند."},{"book":"اول تیموتائوس","chapter":"4","verse":"12","text":"اجازه نده کسی تو را به دلیل جوانی‌ات حقیر بشمارد، بلکه بکوش تا در گفتار و کردار و محبت و ایمان و پاکی، برای همۀ ایمانداران نمونه باشی."},{"book":"اول تیموتائوس","chapter":"4","verse":"13","text":"تا زمان آمدن من، به خواندن و تشریح کتاب‌مقدّس برای ایمانداران مشغول باش و برای ایشان کلام خدا را موعظه کن."},{"book":"اول تیموتائوس","chapter":"4","verse":"14","text":"هنگامی که مشایخ کلیسا بر سر تو دست گذاشتند، خدا از طریق پیامها و نبوّتها، عطایای خاصی به تو بخشید؛ از این عطایا به بهترین نحو استفاده کن."},{"book":"اول تیموتائوس","chapter":"4","verse":"15","text":"به این امور خوب توجه کن و با تمامی وجود خود را وقف آنها نما تا پیشرفت تو بر همه آشکار شود."},{"book":"اول تیموتائوس","chapter":"4","verse":"16","text":"به دقت مراقب شیوۀ زندگی‌ات و نیز تعالیمی که می‌دهی باش. در این امور راسخ و استوار بمان، زیرا اگر چنین کنی، خدا از طریق تو، هم خودت را نجات خواهد داد و هم شنوندگانت را."}]}