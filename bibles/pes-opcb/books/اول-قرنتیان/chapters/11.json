{"data":[{"book":"اول قرنتیان","chapter":"11","verse":"1","text":"پس از من سرمشق بگیرید، چنانکه من نیز از مسیح سرمشق می‌گیرم."},{"book":"اول قرنتیان","chapter":"11","verse":"2","text":"برادران عزیز، شما را تحسین می‌کنم که هر چه به شما آموختم، به یاد دارید و به آنها عمل می‌کنید."},{"book":"اول قرنتیان","chapter":"11","verse":"3","text":"اما می‌خواهم این موضوع را نیز یادآور شوم که سَرِ هر مرد، مسیح است، و سرِ زن، مرد11‏:3 احتمالاً منظور «شوهر او» است. است، و سرِ مسیح، خدا."},{"book":"اول قرنتیان","chapter":"11","verse":"4","text":"به همین دلیل اگر در جلسه‌ای مردی با سر پوشیده، دعا یا نبوّت کند، به سرِ خود بی‌احترامی کرده است11‏:4 یا: به مسیح بی‌احترامی کرده است.."},{"book":"اول قرنتیان","chapter":"11","verse":"5","text":"همچنین اگر زنی در جلسه‌ای، با سر برهنه دعا یا نبوّت کند، به سرِ خود بی‌احترامی کرده است، زیرا این مانند آن است که آن زن، سرش را بتراشد."},{"book":"اول قرنتیان","chapter":"11","verse":"6","text":"اگر زن نمی‌خواهد سر خود را بپوشاند، پس موی سرش را نیز بتراشد! اما چون برای زن شرم‌آور است که سرش را بتراشد، پس باید سرش را بپوشاند."},{"book":"اول قرنتیان","chapter":"11","verse":"7","text":"اما مرد نباید به هنگام عبادت، سر خود را بپوشاند یا کلاهی بر سر داشته باشد، زیرا مرد به صورت خدا سرشته شده و جلال او را منعکس می‌سازد. اما زن منعکس‌کنندۀ جلال و شکوه مرد است."},{"book":"اول قرنتیان","chapter":"11","verse":"8","text":"نخستین مرد، از زن به وجود نیامد، بلکه اولین زن از مرد به وجود آمد."},{"book":"اول قرنتیان","chapter":"11","verse":"9","text":"در ضمن، نخستین مرد که آدم بود، برای حوا آفریده نشد، بلکه حوا برای آدم آفریده شد."},{"book":"اول قرنتیان","chapter":"11","verse":"10","text":"به همین دلیل، و نیز به خاطر فرشتگان که نظاره‌گر هستند، زن باید سر خود را بپوشاند تا نشان دهد که تحت اقتدار قرار دارد."},{"book":"اول قرنتیان","chapter":"11","verse":"11","text":"اما در میان قوم خداوند11‏:11 یونانی: «در خداوند». هم زن به مرد محتاج است و هم مرد به زن."},{"book":"اول قرنتیان","chapter":"11","verse":"12","text":"زیرا با اینکه اولین زن از مرد پدید آمد، ولی از آن پس، تمام مردها از زن به دنیا آمده‌اند. اما به هر حال مرد و زن هر دو از خالق خود، خدا می‌باشند."},{"book":"اول قرنتیان","chapter":"11","verse":"13","text":"حال، نظر خودتان در این باره چیست؟ آیا درست است که زن در یک جمع، بدون پوشش سر دعا کند؟"},{"book":"اول قرنتیان","chapter":"11","verse":"14","text":"آیا این بدیهی نیست که اگر مردی موی بلند داشته باشد، برایش شرم‌آور است؟"},{"book":"اول قرنتیان","chapter":"11","verse":"15","text":"و آیا موی بلند موجب افتخار و شادی زن نیست؟ زیرا این مو به‌عنوان پوشش به او داده شده است."},{"book":"اول قرنتیان","chapter":"11","verse":"16","text":"اما اگر کسی می‌خواهد در این باره بحث و مجادله کند، تنها چیزی که می‌توانم به او بگویم این است که ما همیشه این را تعلیم داده‌ایم که زن به هنگام دعا یا نبوّت، باید سر خود را بپوشاند. تمام کلیساها نیز در این امر توافق دارند."},{"book":"اول قرنتیان","chapter":"11","verse":"17","text":"اما در آنچه الان به شما می‌نویسم نمی‌توانم شما را تحسین کنم. زیرا شنیده‌ام که وقتی برای شرکت در شام خداوند گرد هم می‌آیید، ضرری که به شما وارد می‌آید، بیش از نفع آن است."},{"book":"اول قرنتیان","chapter":"11","verse":"18","text":"نخست اینکه می‌شنوم وقتی به‌عنوان کلیسا گرد هم می‌آیید، در میان شما تفرقه‌ها و جدایی‌ها وجود دارد، و تا حدی این گفته‌ها را باور می‌کنم."},{"book":"اول قرنتیان","chapter":"11","verse":"19","text":"تردیدی نیست که باید میان شما اختلافاتی باشد، تا مشخص شود که کدام یک از شما مورد تأیید خدا هستید."},{"book":"اول قرنتیان","chapter":"11","verse":"20","text":"وقتی برای خوردن دور هم جمع می‌شوید، آنچه می‌خورید در واقع شام خداوند نیست."},{"book":"اول قرنتیان","chapter":"11","verse":"21","text":"زیرا شنیده‌ام که بعضی بدون آنکه منتظر دیگران باشند، با عجله شام خودشان را می‌خورند و آن را با دیگری تقسیم نمی‌کنند. پس به بعضی‌ها خوراک کافی نمی‌رسد و گرسنه می‌مانند، در حالی که دیگران آنقدر خورده و نوشیده‌اند که مست شده‌اند."},{"book":"اول قرنتیان","chapter":"11","verse":"22","text":"آیا این راست است؟ مگر نمی‌توانید خوراکتان را در خانه بخورید تا باعث بی‌حرمتی کلیسا نشوید و فقرا را که نمی‌توانند با خود خوراک بیاورند، خجالت‌زده نسازید؟ به شما چه بگویم؟ آیا شما را تحسین کنم؟ هرگز!"},{"book":"اول قرنتیان","chapter":"11","verse":"23","text":"این است آنچه خود خداوندمان عیسی مسیح دربارهٔ این شام فرموده است و من قبلاً آن را به شما تعلیم داده‌ام: خداوند ما عیسی، در شبی که یهودا به او خیانت کرد، نان را به دست گرفت،"},{"book":"اول قرنتیان","chapter":"11","verse":"24","text":"و پس از شکرگزاری، آن را پاره کرد و به شاگردان خود داد و گفت: «این بدن من است که در راه شما فدا می‌کنم. این را به جا آورید.»"},{"book":"اول قرنتیان","chapter":"11","verse":"25","text":"همچنین پس از شام، جام را برداشت و گفت: «این جام، نشانهٔ پیمان جدید میان خدا و قومش است، پیمانی که با خون خود آن را مهر می‌کنم. هر بار که از آن می‌نوشید، به یاد من باشید.»"},{"book":"اول قرنتیان","chapter":"11","verse":"26","text":"به این ترتیب، هر بار که این نان را می‌خورید و از این پیاله می‌نوشید، در واقع این حقیقت را اعلام می‌کنید که مسیح برای نجات شما، جان خود را فدا کرده است. پس تا زمان بازگشت خداوند، این را نگاه دارید."},{"book":"اول قرنتیان","chapter":"11","verse":"27","text":"بنابراین، اگر کسی به طور ناشایست از این نان بخورد و از این پیاله بنوشد، به بدن و خون خداوندمان عیسی مسیح بی‌احترامی کرده و نسبت به آنها مرتکب گناه شده است."},{"book":"اول قرنتیان","chapter":"11","verse":"28","text":"به همین دلیل است که هر کس پیش از آنکه از نان بخورد و از پیاله بنوشد، باید خود را بیازماید."},{"book":"اول قرنتیان","chapter":"11","verse":"29","text":"زیرا اگر کسی به طور ناشایسته از نان بخورد و از پیاله بنوشد، یعنی تشخیص ندهد که بدن مسیح همان کلیساست، با شرکت در آن، خود را در نظر خدا محکوم کرده است، چون به مرگ مسیح بی‌حرمتی نموده است."},{"book":"اول قرنتیان","chapter":"11","verse":"30","text":"از اینروست که بسیاری از شما ضعیف و بیمارند و حتی بعضی مرده‌اند."},{"book":"اول قرنتیان","chapter":"11","verse":"31","text":"اما اگر خود را امتحان کنید، دیگر خدا شما را محکوم و تنبیه نخواهد نمود."},{"book":"اول قرنتیان","chapter":"11","verse":"32","text":"اما حتی اگر خداوند ما را محکوم و تنبیه کند، به این منظور است که در آینده با سایر مردم دنیا مورد محاکمه و داوری قرار نگیریم."},{"book":"اول قرنتیان","chapter":"11","verse":"33","text":"پس ای برادران عزیز، هنگامی که برای شام خداوندمان عیسی مسیح جمع می‌شوید، صبر کنید تا دیگران هم بیایند."},{"book":"اول قرنتیان","chapter":"11","verse":"34","text":"اگر کسی خیلی گرسنه است، در خانه بخورد تا وقتی با دیگران جمع می‌شود، باعث محکومیت و مجازات خود نشود."}]}