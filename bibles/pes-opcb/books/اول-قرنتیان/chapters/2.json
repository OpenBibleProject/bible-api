{"data":[{"book":"اول قرنتیان","chapter":"2","verse":"1","text":"برادران و خواهران عزیز، حتی نخستین بار که به نزد شما آمدم، وقتی پیام خدا را برای شما اعلام می‌کردم، از کلمات دشوار ادبی و افکار فلسفی استفاده نکردم،"},{"book":"اول قرنتیان","chapter":"2","verse":"2","text":"زیرا قصد داشتم فقط و فقط دربارهٔ عیسی مسیح و مرگ او بر صلیب سخن بگویم."},{"book":"اول قرنتیان","chapter":"2","verse":"3","text":"بنابراین، با ضعف و ترس و لرز بسیار نزد شما آمدم."},{"book":"اول قرنتیان","chapter":"2","verse":"4","text":"پیام و سخنانم نیز بسیار ساده و خالی از حکمت انسانی بود، اما قدرت روح خدا در آن دیده می‌شد و ثابت می‌کرد که پیام من از جانب خداست."},{"book":"اول قرنتیان","chapter":"2","verse":"5","text":"من چنین کردم، تا پایهٔ ایمان شما بر قدرت خدا باشد، نه بر حکمت انسان."},{"book":"اول قرنتیان","chapter":"2","verse":"6","text":"با این حال، وقتی در میان مسیحیان باتجربه هستم، در سخنانم از حکمت و فلسفه استفاده می‌کنم، اما نه از حکمت و فلسفه‌ای که مورد پسند دنیا و حاکمان آن است، حاکمانی که محکوم به نابودی‌اند."},{"book":"اول قرنتیان","chapter":"2","verse":"7","text":"سخنان ما خردمندانه است، زیرا از جانب خدا و دربارهٔ نقشهٔ خردمندانۀ اوست، نقشه‌ای که هدفش رساندن ما به حضور پرجلال خداست. اگرچه خدا این نقشه را پیش از آفرینش جهان برای نجات ما طرح کرده بود، اما در گذشته آن را بر هیچ‌کس آشکار نساخته بود."},{"book":"اول قرنتیان","chapter":"2","verse":"8","text":"حتی حاکمان این دنیا نیز آن را درک نکردند، زیرا اگر درک می‌کردند، خداوندِ جلال را بر صلیب نمی‌کشیدند."},{"book":"اول قرنتیان","chapter":"2","verse":"9","text":"این همان چیزی است که در کتب مقدّس آمده، که می‌فرماید: «خدا برای دوستداران خود، چیزهایی فراهم نموده که هیچ انسانی هرگز ندیده، نشنیده و به فکرش نیز خطور نکرده است.»2‏:9 اشعیا ۶۴‏:۴."},{"book":"اول قرنتیان","chapter":"2","verse":"10","text":"اما خدا این امور را توسط روح خود بر ما آشکار ساخته است، زیرا روح خدا از عمیق‌ترین اسرار خدا آگاهی دارد و آنها را بر ما آشکار می‌سازد."},{"book":"اول قرنتیان","chapter":"2","verse":"11","text":"هیچ‌کس نمی‌تواند بداند که در باطن شخصی دیگر چه می‌گذرد، مگر خود آن شخص. به همین ترتیب، هیچ‌کس نمی‌تواند افکار و نقشه‌های خدا را درک کند، مگر روح خدا."},{"book":"اول قرنتیان","chapter":"2","verse":"12","text":"و ما روح خدا را دریافت کرده‌ایم، نه روح این دنیا را، تا بتوانیم بفهمیم خدا چه هدایای پرشکوهی از لطف و برکت خود، نصیب ما ساخته است."},{"book":"اول قرنتیان","chapter":"2","verse":"13","text":"به هنگام گفتگو درباره این هدایا نیز از کلماتی که به عنوان یک انسان می‌توانیم به کار ببریم، استفاده نمی‌کنیم، بلکه همان کلماتی را به کار می‌بریم که روح خدا به ما الهام می‌کند. به این ترتیب، حقایق روح‌القدس را با کلمات روح‌القدس بیان می‌نماییم."},{"book":"اول قرنتیان","chapter":"2","verse":"14","text":"اما کسی که روحانی نیست2‏:14 یا «کسی که روح را ندارد» یا «کسی که نفسانی است». نمی‌تواند افکار و اسرار خدا را که روح‌القدس به ما می‌آموزد، درک کند و بپذیرد. این امور به نظر او پوچ و بی‌معنی می‌آیند، زیرا فقط آنانی که روحانی‌اند می‌توانند مقصود او را درک کنند؛ اما سایرین قادر نیستند این مطالب را بفهمند."},{"book":"اول قرنتیان","chapter":"2","verse":"15","text":"شخص روحانی هر چیز را تشخیص می‌دهد و درک می‌کند و همین امر موجب تعجب و ناراحتی مردم دنیا می‌گردد، مردمی که هرگز نمی‌توانند او را درک کنند."},{"book":"اول قرنتیان","chapter":"2","verse":"16","text":"زیرا «کیست که بتواند افکار خداوند را درک کند؟ کیست که بتواند به او تعلیم دهد؟»2‏:16 اشعیا ۴۰‏:۱۳ (ترجمۀ یونانی). ولی ما این امور را درک می‌کنیم، زیرا فکر مسیح را داریم."}]}