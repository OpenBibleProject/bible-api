{"data":[{"book":"اول قرنتیان","chapter":"10","verse":"1","text":"ای برادران عزیز، نباید آنچه را که در زمانهای گذشته برای قوم ما اتفاق افتاد، از یاد ببریم، هنگامی که ایشان در بیابان سفر می‌کردند، خدا ابری فرستاد تا پیشاپیش آنان حرکت کند و هدایتشان نماید؛ سپس آنان را به سلامت از دریای سرخ عبور داد."},{"book":"اول قرنتیان","chapter":"10","verse":"2","text":"در واقع می‌توانیم بگوییم که ایشان در دریا و در ابر، تعمید گرفتند و با این کار، نشان دادند که موسی را پیروی خواهند کرد."},{"book":"اول قرنتیان","chapter":"10","verse":"3","text":"ایشان همگی همان خوراک روحانی را خوردند"},{"book":"اول قرنتیان","chapter":"10","verse":"4","text":"و همان آشامیدنی روحانی را نوشیدند. زیرا از آن صخرۀ روحانی می‌نوشیدند که همراهی‌شان می‌کرد، و آن صخره همانا مسیح بود."},{"book":"اول قرنتیان","chapter":"10","verse":"5","text":"با این حال، خدا از بیشتر آنان خشنود نبود، و به همین دلیل، اجسادشان در تمام بیابان انداخته و پراکنده شد."},{"book":"اول قرنتیان","chapter":"10","verse":"6","text":"این درس عبرتی است برای ما، تا مانند آنان در آرزوی اعمال پلید و شرورانه نباشیم،"},{"book":"اول قرنتیان","chapter":"10","verse":"7","text":"و همچون آنان به سوی پرستش بتها نرویم. در کتب مقدّس نوشته شده: «قوم برای خوردن و نوشیدن نشستند، و برای لهو و لَعِب به پا خاستند.»"},{"book":"اول قرنتیان","chapter":"10","verse":"8","text":"همچنین مانند بعضی از آنان نباشیم که مرتکب زنا شدند، و به این سبب فقط در یک روز، بیست و سه هزار نفر از ایشان هلاک گردیدند."},{"book":"اول قرنتیان","chapter":"10","verse":"9","text":"صبر و تحمل مسیح را نیز امتحان نکنیم، زیرا عده‌ای از آنان چنین کردند و از نیش مارهای سمی مردند."},{"book":"اول قرنتیان","chapter":"10","verse":"10","text":"همچنین مانند برخی از ایشان، از خدا و کارهای او گله و شکایت نکنیم، زیرا در اثر همین کار بود که خدا فرشتهٔ خود را فرستاد تا نابودشان کند."},{"book":"اول قرنتیان","chapter":"10","verse":"11","text":"تمام اتفاقات و بلایایی که بر سر قوم ما آمد، برای این نوشته شد که ما بخوانیم و همان اشتباهات را تکرار نکنیم، تا در این روزهای آخر که دنیا به پایان خود نزدیک می‌شود، درس عبرتی بگیریم."},{"book":"اول قرنتیان","chapter":"10","verse":"12","text":"پس هوشیار باشید و فکر نکنید که از ایشان بهتر هستید! شما نیز ممکن است در دام گناه گرفتار شوید."},{"book":"اول قرنتیان","chapter":"10","verse":"13","text":"وسوسه‌ها و آزمایشهایی که به سراغ شما می‌آیند، از وسوسه‌ها و آزمایشهایی که دیگران دچار آن می‌شوند، متفاوت نیست. و خدا امین است؛ او اجازه نخواهد داد بیش از حد توانایی خود آزموده شوید. به هنگام آزمایش او راه گریزی نیز به شما نشان خواهد داد تا تاب تحملش را داشته باشید."},{"book":"اول قرنتیان","chapter":"10","verse":"14","text":"پس ای عزیزان، با هوشیاری کامل از هرگونه بت‌پرستی بگریزید."},{"book":"اول قرنتیان","chapter":"10","verse":"15","text":"شما اشخاص دانایی هستید؛ خودتان قضاوت کنید که آنچه می‌گویم درست است یا نه."},{"book":"اول قرنتیان","chapter":"10","verse":"16","text":"پیاله‌ای که به هنگام شام خداوند از آن می‌نوشیم و برای آن دعای برکت می‌کنیم، آیا به این معنی نیست که هر کس از آن می‌نوشد، در برکات خون مسیح شریک می‌شود؟ و نانی که قسمت کرده، با هم می‌خوریم، آیا نشان نمی‌دهد که ما با هم در برکات بدن مسیح شریکیم؟"},{"book":"اول قرنتیان","chapter":"10","verse":"17","text":"تعداد ما هر قدر هم که باشد، همه از همان نان می‌خوریم و نشان می‌دهیم که همه عضو یک بدن می‌باشیم، یعنی بدن مسیح."},{"book":"اول قرنتیان","chapter":"10","verse":"18","text":"قوم اسرائیل را در نظر بگیرید؛ آیا آنانی که از گوشت قربانی می‌خورند، به‌وسیلۀ این عمل با یکدیگر متحد نمی‌شوند؟"},{"book":"اول قرنتیان","chapter":"10","verse":"19","text":"پس منظورم چیست؟ آیا منظورم این است که این بتها واقعاً خدا هستند؟ یا اینکه قربانی‌هایی که به آنها تقدیم می‌شوند، ارزش و اهمیتی دارند؟"},{"book":"اول قرنتیان","chapter":"10","verse":"20","text":"به هیچ وجه! منظورم این است که کسانی که برای این بتها قربانی می‌آورند، در واقع خود را همراه با قربانی‌هایشان نه به خدا، بلکه به شیاطین تقدیم می‌کنند، و من نمی‌خواهم که هیچ‌یک از شما، با خوردن گوشت این قربانیها، با شیاطین شریک شوید."},{"book":"اول قرنتیان","chapter":"10","verse":"21","text":"شما نمی‌توانید هم از پیالهٔ سفرهٔ خداوند بنوشید و هم از پیالهٔ سفرهٔ شیطان؛ هم از نان سفرهٔ خداوند بخورید و هم از نان سفرهٔ شیطان."},{"book":"اول قرنتیان","chapter":"10","verse":"22","text":"می‌خواهید چه کنید؟ آیا می‌خواهید آتش خشم و غضب خداوند را بر ضد خود شعله‌ور سازید؟ یا می‌خواهید نشان دهید که از او تواناترید؟"},{"book":"اول قرنتیان","chapter":"10","verse":"23","text":"شما می‌گویید: «اجازه دارم هر کاری انجام دهم»، اما بدانید که هر کاری برایتان سودمند نیست. می‌گویید: «اجازه دارم هر کاری انجام دهم»، اما هر کاری باعث بنا نمی‌شود."},{"book":"اول قرنتیان","chapter":"10","verse":"24","text":"نباید فقط به فکر خودتان باشید؛ به فکر دیگران هم باشید و نفع دیگران را نیز در نظر بگیرید."},{"book":"اول قرنتیان","chapter":"10","verse":"25","text":"پس می‌توانید به این صورت عمل کنید: هر گوشتی را که در بازار می‌فروشند، بخرید و بخورید، و نپرسید که گوشت قربانی بتهاست یا نه، تا وجدانتان ناراحت نشود."},{"book":"اول قرنتیان","chapter":"10","verse":"26","text":"زیرا همان‌طور که در کتب مقدّس آمده: «زمین و هر آنچه در آن است، از آن خداوند می‌باشد.»10‏:26 مزمور ۲۴‏:۱."},{"book":"اول قرنتیان","chapter":"10","verse":"27","text":"اگر شخصی بی‌ایمان، شما را به صرف خوراک دعوت کند، و می‌خواهید بروید، از هر چه که در سفره است، بخورید و چیزی هم نپرسید. به این ترتیب وجدانتان راحت خواهد بود، چون نمی‌دانید که گوشت قربانی است یا نه."},{"book":"اول قرنتیان","chapter":"10","verse":"28","text":"اما اگر کسی به شما بگوید که این گوشت برای بتها قربانی شده، در آن صورت، از آن گوشت نخورید، هم به خاطر آن کسی که چنین گفته، و هم به خاطر موضوع وجدان."},{"book":"اول قرنتیان","chapter":"10","verse":"29","text":"در این مورد وجدان او مهم است، نه وجدان شما."},{"book":"اول قرنتیان","chapter":"10","verse":"30","text":"من خدا را شکر می‌کنم و خوراکم را با خوشی می‌خورم. پس چرا باید محکومم کنند، آن هم به این دلیل که تصور می‌کنند من در اشتباهم؟»"},{"book":"اول قرنتیان","chapter":"10","verse":"31","text":"جواب سؤال شما این است: تمام کارهای شما، حتی خوردن و نوشیدنتان، همه باید برای جلال و بزرگی خدا باشد."},{"book":"اول قرنتیان","chapter":"10","verse":"32","text":"پس مواظب باشید که برای کسی سنگ لغزش نشوید، نه برای یهودیان، نه برای غیریهودیان، نه برای مسیحیان."},{"book":"اول قرنتیان","chapter":"10","verse":"33","text":"من نیز به همین روش عمل می‌کنم و می‌کوشم در هر کاری همه را خشنود سازم. پس آنچه را که دوست دارم، و یا به نفع خودم می‌باشد، انجام نمی‌دهم، بلکه کاری را می‌کنم که به نفع دیگران است تا ایشان نجات یابند."}]}