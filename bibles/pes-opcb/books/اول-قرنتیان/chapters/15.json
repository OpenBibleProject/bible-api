{"data":[{"book":"اول قرنتیان","chapter":"15","verse":"1","text":"حال، ای برادران و خواهران، بگذارید بار دیگر آن انجیل را به یاد شما آورم، همان خبر خوشی را که قبلاً به شما اعلام کردم و شما هم آن را پذیرفتید و هنوز نیز بر آن استوارید."},{"book":"اول قرنتیان","chapter":"15","verse":"2","text":"همین خبر خوش است که اگر به آن ایمان داشته باشید، باعث نجاتتان می‌گردد، مگر آنکه ایمانتان واقعی نباشد."},{"book":"اول قرنتیان","chapter":"15","verse":"3","text":"من آنچه را که مهمترین مطلب بود و به خودم نیز رسیده بود، به شما انتقال دادم، یعنی این حقایق را که مسیح طبق نوشته‌های کتب مقدّس، جان خود را در راه آمرزش گناهان ما فدا کرد و مرد،"},{"book":"اول قرنتیان","chapter":"15","verse":"4","text":"در قبر گذاشته شد و مطابق همین کتب روز سوم زنده گردید و از قبر بیرون آمد."},{"book":"اول قرنتیان","chapter":"15","verse":"5","text":"سپس، پطرس و بعد، بقیهٔ آن دوازده رسول او را دیدند."},{"book":"اول قرنتیان","chapter":"15","verse":"6","text":"سپس او خود را به بیش از پانصد نفر از برادران ما ظاهر کرد، که بسیاری از ایشان هنوز زنده‌اند و بعضی نیز فوت شده‌اند."},{"book":"اول قرنتیان","chapter":"15","verse":"7","text":"بعد از آن، یعقوب و همهٔ رسولان او را دیدند."},{"book":"اول قرنتیان","chapter":"15","verse":"8","text":"آخر از همه، من نیز او را دیدم. در واقع، من همچون طفلی بودم که پیش از وقت به دنیا آمده باشد،"},{"book":"اول قرنتیان","chapter":"15","verse":"9","text":"زیرا من از تمام رسولان کوچکتر هستم، چون بعد از آن بدیهایی که به کلیسای خدا روا داشتم، حتی لیاقت ندارم نام خود را رسول بگذارم."},{"book":"اول قرنتیان","chapter":"15","verse":"10","text":"اما اکنون هر چه هستم، به خاطر فیض خداست، و این فیض و لطف او در حق من بی‌نتیجه هم نبوده است، زیرا من از سایر رسولان نیز بیشتر زحمت کشیده‌ام، البته نه من، بلکه فیض خدا که با من بود."},{"book":"اول قرنتیان","chapter":"15","verse":"11","text":"به هر حال، فرقی نمی‌کند که من بیشتر زحمت کشیده‌ام یا ایشان. مهم این است که ما انجیل را به شما اعلام کردیم و شما نیز به آن ایمان آوردید."},{"book":"اول قرنتیان","chapter":"15","verse":"12","text":"اما اگر پیغامی که ما اعلام کردیم، این بود که مسیح از مردگان برخاسته است و شما نیز به آن ایمان آوردید، پس چگونه است که بعضی از شما اکنون می‌گویید که مرده‌ها هرگز زنده نخواهند شد؟"},{"book":"اول قرنتیان","chapter":"15","verse":"13","text":"چون اگر مرده‌ها در روز قیامت زنده نخواهند شد، بنابراین مسیح هم زنده نشده است؛"},{"book":"اول قرنتیان","chapter":"15","verse":"14","text":"و اگر مسیح زنده نشده است، پس تمام پیغامها و موعظه‌های ما باطل است و ایمان و اعتماد شما نیز به خدا، بی‌اساس و بیهوده می‌باشد."},{"book":"اول قرنتیان","chapter":"15","verse":"15","text":"در این صورت، ما رسولان نیز همه دروغگو هستیم، زیرا گفته‌ایم که خدا مسیح را زنده کرده و از قبر بیرون آورده است؛ اگر قیامت مردگان وجود نداشته باشد، این گفتهٔ ما نیز دروغ است."},{"book":"اول قرنتیان","chapter":"15","verse":"16","text":"اگر قیامت مردگان وجود ندارد، مسیح نیز زنده نشده است."},{"book":"اول قرنتیان","chapter":"15","verse":"17","text":"و اگر مسیح زنده نشده، ایمان شما نیز بی‌فایده است، و هنوز زیر سلطۀ گناهانتان هستید."},{"book":"اول قرنتیان","chapter":"15","verse":"18","text":"در این صورت، تمام ایماندارانی که تا به حال مرده‌اند، هلاک شده‌اند."},{"book":"اول قرنتیان","chapter":"15","verse":"19","text":"اگر امید ما به مسیح فقط برای زندگی در این دنیا باشد، از تمام مردم دنیا بدبخت‌تریم."},{"book":"اول قرنتیان","chapter":"15","verse":"20","text":"اما واقعیت این است که مسیح پس از مرگ، زنده شد؛ او نخستین فرد از میان کسانی است که زنده خواهند شد."},{"book":"اول قرنتیان","chapter":"15","verse":"21","text":"همان‌طور که به سبب گناهِ آدم، مرگ به این دنیا آمد، در اثر کار نجاتبخش مسیح نیز زندگی پس از مرگ نصیب ما شد."},{"book":"اول قرنتیان","chapter":"15","verse":"22","text":"زیرا همان‌گونه که همه به دلیل تعلق به «آدم» می‌میرند، همۀ آنانی نیز که متعلق به مسیح می‌گردند، بار دیگر زنده خواهند شد."},{"book":"اول قرنتیان","chapter":"15","verse":"23","text":"اما هر کس به نوبت خود: نخستین کسی که زنده شد، مسیح بود؛ سپس به هنگام بازگشت او، تمام آنانی که به او تعلق دارند، زنده خواهند شد."},{"book":"اول قرنتیان","chapter":"15","verse":"24","text":"پس از آن، آخرت فرا خواهد رسید. در آن زمان، مسیح تمام دشمنان خود را نابود خواهد ساخت و سلطنت را به خدای پدر واگذار خواهد کرد."},{"book":"اول قرنتیان","chapter":"15","verse":"25","text":"زیرا سلطنت مسیح تا زمانی خواهد بود که همهٔ دشمنان خود را نابود سازد."},{"book":"اول قرنتیان","chapter":"15","verse":"26","text":"آخرین دشمن او مرگ است، که آن هم باید مغلوب و نابود شود."},{"book":"اول قرنتیان","chapter":"15","verse":"27","text":"چون در کتب مقدّس آمده: «خدا همه چیز را زیر پاهای او نهاد.» البته وقتی می‌گوید «همه چیز» زیر پاهای او نهاده شد، معلوم است که این خودِ خدا را، که همه چیز را زیر پاهای مسیح نهاد، شامل نمی‌شود."},{"book":"اول قرنتیان","chapter":"15","verse":"28","text":"سرانجام، وقتی مسیح بر تمام دشمنان خود پیروزی یافت، آنگاه خود او نیز که پسر خداست، خود را تحت فرمان پدرش، خدا قرار خواهد داد تا خدا که او را بر همه چیز مسلط ساخته بود، بر کُلّ عالم هستی حاکم شود."},{"book":"اول قرنتیان","chapter":"15","verse":"29","text":"اما اگر مردگان هیچگاه زنده نخواهند شد، پس چرا بعضی به جای مرده‌ها تعمید می‌گیرند؟ این تعمید چه فایده‌ای دارد، مگر اینکه ایمان داشته باشند که روزی مرده‌ها دوباره زنده خواهند شد؟"},{"book":"اول قرنتیان","chapter":"15","verse":"30","text":"یا ما چرا هر روز جانمان را به خطر می‌اندازیم و هر لحظه با مرگ دست و پنجه نرم می‌کنیم؟"},{"book":"اول قرنتیان","chapter":"15","verse":"31","text":"به افتخاری که به رشد روحانی شما در خداوند ما عیسی مسیح دارم، سوگند که من هر روز با مرگ روبرو می‌شوم."},{"book":"اول قرنتیان","chapter":"15","verse":"32","text":"و اگر برای مردگان قیامتی نباشد، پیکار من با حیوانات درنده یعنی همان مردمان شهر افسس، چه سودی داشت؟ اگر قیامتی نیست، «بیاید بخوریم و بنوشیم، چون فردا می‌میریم.»"},{"book":"اول قرنتیان","chapter":"15","verse":"33","text":"فریب کسانی را که چنین سخنانی می‌گویند، نخورید، زیرا «همنشینی با افراد ناباب، خلق و خوی نیکو را فاسد می‌سازد»."},{"book":"اول قرنتیان","chapter":"15","verse":"34","text":"به خود آیید و درست بیندیشید و دست از راههای گناه‌آلود خود بشویید، زیرا برخی از شما آنچه را که دربارۀ خدا آموخته بودند، از یاد برده‌اند. این را می‌گویم تا شما را خجل سازم."},{"book":"اول قرنتیان","chapter":"15","verse":"35","text":"اما شاید کسی بپرسد: «چگونه مردگان زنده خواهند شد؟ به هنگام زنده شدن، چه نوع بدنی خواهند داشت؟»"},{"book":"اول قرنتیان","chapter":"15","verse":"36","text":"چه سؤال ناآگاهانه‌ای! جواب سؤالتان را می‌توانید در باغچهٔ خانه‌تان بیابید! وقتی دانه‌ای در خاک می‌کارید، پیش از آنکه سبز شود، نخست می‌پوسد و می‌میرد؛"},{"book":"اول قرنتیان","chapter":"15","verse":"37","text":"و هنگامی که سبز می‌شود، شکلش با آن دانه‌ای که کاشتید، خیلی فرق دارد. زیرا چیزی که شما می‌کارید، دانهٔ کوچکی است، خواه گندم، خواه دانه‌ای دیگر."},{"book":"اول قرنتیان","chapter":"15","verse":"38","text":"اما خدا به آن دانه، بدنی تازه و زیبا می‌دهد، همان بدنی که اراده کرده است. از هر نوع دانه، گیاهی خاص به وجود می‌آید."},{"book":"اول قرنتیان","chapter":"15","verse":"39","text":"درست همان‌گونه که دانه‌ها و گیاهان با هم فرق دارند، بدنها نیز با هم فرق دارند. بدن انسانها، حیوانات، ماهیها و پرندگان، همه با هم فرق دارند."},{"book":"اول قرنتیان","chapter":"15","verse":"40","text":"بدنی که فرشتگان آسمان دارند، با بدن ما تفاوت بسیار دارد، و جلوهٔ بدن آنان با جلوهٔ بدن ما نیز متفاوت است."},{"book":"اول قرنتیان","chapter":"15","verse":"41","text":"خورشید یک نوع زیبایی و شکوه دارد و ماه و ستارگان، نوعی دیگر. حتی ستاره‌ها از لحاظ زیبایی و درخشندگی با یکدیگر فرق دارند."},{"book":"اول قرنتیان","chapter":"15","verse":"42","text":"در قیامت مردگان نیز چنین خواهد بود. بدنی که به‌هنگام مرگ، در زمین کاشته می‌شود، فاسدشدنی است، اما بدنی که برمی‌خیزد، هرگز فاسد نخواهد شد."},{"book":"اول قرنتیان","chapter":"15","verse":"43","text":"در ذلّت کاشته می‌شود، اما در جلال برمی‌خیزد. در ضعف کاشته می‌شود، اما در قوّت برمی‌خیزد."},{"book":"اول قرنتیان","chapter":"15","verse":"44","text":"بدنی طبیعی کاشته می‌شود، اما بدنی روحانی برمی‌خیزد. زیرا همان‌گونه که بدن طبیعی وجود دارد، بدن روحانی نیز وجود دارد."},{"book":"اول قرنتیان","chapter":"15","verse":"45","text":"چنانکه در کتب مقدّس نوشته شده است: «اولین انسان یعنی آدم، موجود زنده‌ای شد». اما آدمِ آخر، یعنی مسیح، روحِ حیات‌بخش شد."},{"book":"اول قرنتیان","chapter":"15","verse":"46","text":"پس، نخست باید این بدن نفسانی را داشته باشیم، سپس در آینده خدا بدن روحانی و آسمانی را به ما خواهد داد."},{"book":"اول قرنتیان","chapter":"15","verse":"47","text":"آدم اول از خاک زمین آفریده شد، اما آدم دوم یعنی مسیح، از آسمان آمد."},{"book":"اول قرنتیان","chapter":"15","verse":"48","text":"هر یک از ما انسانها، بدنی خاکی داریم، شبیه بدن آدم. همچنین آنانی که از آن مسیح می‌گردند، همانند او بدنی آسمانی خواهند یافت."},{"book":"اول قرنتیان","chapter":"15","verse":"49","text":"همان‌طور که در حال حاضر، هر یک از ما بدنی داریم مانند بدن آدم، روزی هم بدنی خواهیم داشت، مانند بدن مسیح."},{"book":"اول قرنتیان","chapter":"15","verse":"50","text":"ای عزیزان، مقصودم این است که بدن خاکی که از گوشت و خون ساخته شده است، نمی‌تواند وارد ملکوت خدا شود، و این بدنهای فانی ما، درخور زندگی جاوید نیستند."},{"book":"اول قرنتیان","chapter":"15","verse":"51","text":"حال، رازی شگفت‌انگیز را با شما در میان می‌گذارم: ما همگی نخواهیم خوابید15‏:51 در عهد جدید، خوابیدن اکثر اوقات اشاره‌ای است به مرگ.، بلکه همگی تبدیل خواهیم یافت."},{"book":"اول قرنتیان","chapter":"15","verse":"52","text":"زمانی که شیپور آخر از آسمان به صدا درآید، در یک لحظه، در یک چشم بر هم زدن، همهٔ ایماندارانی که مرده‌اند، با بدنی فناناپذیر زنده خواهند شد. آنگاه ما نیز که هنوز زنده‌ایم، ناگهان تبدیل خواهیم پذیرفت و بدنی نو خواهیم یافت."},{"book":"اول قرنتیان","chapter":"15","verse":"53","text":"زیرا بدنهای فاسدشدنی باید به بدنهایی فسادناپذیر، و بدنهای فانی به بدنهایی نامیرا تبدیل شوند."},{"book":"اول قرنتیان","chapter":"15","verse":"54","text":"آنگاه وقتی بدن فاسدشدنی آن بدن فسادناپذیر را پوشید، و بدن فانی آن بدن نامیرا را، آنگاه کلامی که نوشته شده، عملی خواهد گردید که می‌فرماید: «مرگ در پیروزی بلعیده شده."},{"book":"اول قرنتیان","chapter":"15","verse":"55","text":"ای گور، پیروزی تو کجاست؟ ای مرگ، نیش تو کجاست؟»"},{"book":"اول قرنتیان","chapter":"15","verse":"56","text":"زیرا گناه آن نیشی است که منجر به مرگ می‌شود، و قدرت خود را نیز از شریعت دریافت می‌کند."},{"book":"اول قرنتیان","chapter":"15","verse":"57","text":"خدا را شکر برای تمام اینها! اوست که ما را به‌وسیلۀ خداوندمان عیسی مسیح پیروز می‌گرداند."},{"book":"اول قرنتیان","chapter":"15","verse":"58","text":"بنابراین، ای عزیزان، در ایمان قوی و ثابت‌قدم بمانید و همواره با اشتیاق تمام، مشغول خدمت به خداوند باشید، زیرا می‌دانید زحمتی که برای خداوند می‌کشید، بی‌نتیجه نیست."}]}