{"data":[{"book":"دوم تواریخ","chapter":"29","verse":"1","text":"حِزِقیا در سن بیست و پنج سالگی پادشاه یهودا شد و بیست و نه سال در اورشلیم سلطنت کرد. (مادرش ابیا نام داشت و دختر زکریا بود.)"},{"book":"دوم تواریخ","chapter":"29","verse":"2","text":"او مانند جدش داوود مطابق میل خداوند رفتار می‌کرد."},{"book":"دوم تواریخ","chapter":"29","verse":"3","text":"حِزِقیا در همان ماه اول سلطنت خود، درهای خانهٔ خداوند را دوباره گشود و آنها را تعمیر کرد."},{"book":"دوم تواریخ","chapter":"29","verse":"4","text":"او کاهنان و لاویان را احضار کرد تا در حیاط شرقی خانهٔ خدا با او ملاقات کنند."},{"book":"دوم تواریخ","chapter":"29","verse":"5","text":"وقتی در آنجا جمع شدند به ایشان گفت:"},{"book":"دوم تواریخ","chapter":"29","verse":"6","text":"زیرا پدران ما در حضور خداوند، خدایمان مرتکب گناه بزرگی شده‌اند. آنها خداوند و خانهٔ او را ترک نمودند و به عبادتگاه او اهانت کردند."},{"book":"دوم تواریخ","chapter":"29","verse":"7","text":"درهای خانهٔ خدا را بستند و چراغهایش را خاموش کردند. در آنجا برای خدای اسرائیل بخور نسوزاندند و قربانی تقدیم نکردند."},{"book":"دوم تواریخ","chapter":"29","verse":"8","text":"بنابراین، به طوری که با چشمان خود مشاهده می‌کنید، خداوند بر یهودا و اورشلیم خشمناک شده و ما را چنان مجازات کرده که برای دیگران درس عبرت شده‌ایم."},{"book":"دوم تواریخ","chapter":"29","verse":"9","text":"پدران ما در جنگ کشته شده‌اند و زنان و فرزندان ما در اسارت هستند."},{"book":"دوم تواریخ","chapter":"29","verse":"10","text":"«ولی اینک من تصمیم دارم با خداوند، خدای اسرائیل عهد ببندم تا او از خشم خود که نسبت به ما دارد، برگردد."},{"book":"دوم تواریخ","chapter":"29","verse":"11","text":"ای فرزندان من، در انجام وظیفهٔ خود غفلت نکنید، زیرا خداوند شما را انتخاب کرده تا او را خدمت نمایید و در حضورش بخور بسوزانید.»"},{"book":"دوم تواریخ","chapter":"29","verse":"12-14","text":"از لاویانی که در آنجا بودند این عده آمادگی خود را اعلام کردند:"},{"book":"دوم تواریخ","chapter":"29","verse":"15","text":"اینها لاویان همکار خود را جمع کردند و همگی خود را تقدیس نمودند و همان‌طور که پادشاه در پیروی از کلام خداوند به ایشان دستور داده بود، شروع به پاکسازی خانهٔ خداوند کردند."},{"book":"دوم تواریخ","chapter":"29","verse":"16","text":"کاهنان داخل خانهٔ خداوند شدند و آنجا را پاک کردند و همهٔ اشیاء ناپاک را که در آنجا بود به حیاط آوردند و لاویان آنها را به خارج شهر بردند و به درهٔ قدرون ریختند."},{"book":"دوم تواریخ","chapter":"29","verse":"17","text":"این کار، در روز اول ماه اول شروع شد و هشت روز طول کشید تا به حیاط بیرونی رسیدند و هشت روز دیگر هم صرف پاکسازی حیاط نمودند. پس کار پاکسازی خانهٔ خداوند روی‌هم‌رفته شانزده روز طول کشید."},{"book":"دوم تواریخ","chapter":"29","verse":"18","text":"سپس لاویان به کاخ سلطنتی رفتند و به حِزِقیای پادشاه گزارش داده، گفتند: «ما کار پاکسازی خانهٔ خداوند و مذبح قربانیهای سوختنی و لوازم آن و همچنین میز نان حضور و لوازم آن را تمام کرده‌ایم."},{"book":"دوم تواریخ","chapter":"29","verse":"19","text":"تمام اسباب و اثاثیه‌ای که آحاز پادشاه، هنگام بستن خانهٔ خدا از آنجا بیرون برده بود، ما آنها را دوباره سرجای خود گذاشته، تقدیس کردیم و اکنون در کنار مذبح خداوند قرار دارند.»"},{"book":"دوم تواریخ","chapter":"29","verse":"20","text":"روز بعد، صبح زود حِزِقیای پادشاه و مقامات شهر به خانهٔ خداوند رفتند"},{"book":"دوم تواریخ","chapter":"29","verse":"21","text":"و هفت گاو، هفت قوچ، هفت بره و هفت بز نر برای کفارهٔ گناهان خاندان سلطنت و قوم یهودا و نیز تقدیس خانهٔ خدا آوردند."},{"book":"دوم تواریخ","chapter":"29","verse":"22","text":"پس گاوها، قوچها و بره‌ها را سر بریدند و کاهنان خون حیوانات را بر مذبح پاشیدند."},{"book":"دوم تواریخ","chapter":"29","verse":"23","text":"سپس بزهای نر را جهت کفارهٔ گناه به حضور پادشاه و مقامات شهر آوردند و ایشان دستهای خود را بر آنها گذاشتند."},{"book":"دوم تواریخ","chapter":"29","verse":"24","text":"کاهنان بزهای نر را سر بریدند و خون آنها را جهت کفارهٔ گناه تمام قوم اسرائیل بر مذبح پاشیدند زیرا پادشاه گفته بود که باید برای تمام بنی‌اسرائیل قربانی سوختنی و قربانی گناه تقدیم شود."},{"book":"دوم تواریخ","chapter":"29","verse":"25","text":"طبق دستوری که خداوند توسط جاد و ناتان نبی به داوود پادشاه داده بود، حِزِقیا لاویان نوازنده را با سنجها، بربطها و عودها در خانهٔ خداوند گماشت."},{"book":"دوم تواریخ","chapter":"29","verse":"26","text":"لاویان با آلات موسیقی داوود پادشاه، و کاهنان با شیپورها آماده ایستادند."},{"book":"دوم تواریخ","chapter":"29","verse":"27","text":"آنگاه حِزِقیا دستور داد قربانیهای سوختنی را به خداوند تقدیم کنند. هنگامی که قربانی سوختنی تقدیم می‌شد، سرودِ خداوند نیز با همراهی شیپور و سازهای داوود پادشاه اسرائیل آغاز شد."},{"book":"دوم تواریخ","chapter":"29","verse":"28","text":"تا پایان مراسم قربانی، دستهٔ سرایندگان همراه با صدای شیپورها سرود خواندند و تمام جماعت، خدا را پرستش کردند."},{"book":"دوم تواریخ","chapter":"29","verse":"29","text":"در خاتمهٔ مراسم، پادشاه و تمام حاضرین زانو زده، خداوند را ستایش نمودند."},{"book":"دوم تواریخ","chapter":"29","verse":"30","text":"پس از آن حِزِقیای پادشاه و بزرگان قوم به لاویان دستور دادند که با مزمورهای داوود و آساف نبی در وصف خداوند بسرایند. لاویان با شادی سرود خواندند و زانو زده خداوند را پرستش کردند."},{"book":"دوم تواریخ","chapter":"29","verse":"31","text":"حِزِقیا به مردم گفت: «حال که خود را برای خداوند تقدیس کرده‌اید، قربانیها و هدایای شکرگزاری خود را به خانهٔ خداوند بیاورید.» پس مردم قربانیها و هدایای شکرگزاری آوردند و بعضی نیز داوطلبانه حیواناتی برای قربانی سوختنی تقدیم کردند."},{"book":"دوم تواریخ","chapter":"29","verse":"32-33","text":"روی‌هم‌رفته هفتاد گاو، صد قوچ و دویست بره برای قربانی سوختنی و ششصد گاو و سه هزار گوسفند به عنوان هدایای شکرگزاری تقدیم شد."},{"book":"دوم تواریخ","chapter":"29","verse":"34","text":"ولی تعداد کاهنانِ آماده کم بود، بنابراین تا آماده شدن کاهنان دیگر، لاویان ایشان را کمک کردند تا تمام قربانیهای سوختنی را ذبح کنند. (لاویان بیشتر از کاهنان برای خدمت آمادگی داشتند.)"},{"book":"دوم تواریخ","chapter":"29","verse":"35","text":"علاوه بر قربانیهای سوختنی فراوان، قربانیهای سلامتی و هدایای نوشیدنی تقدیم شد."},{"book":"دوم تواریخ","chapter":"29","verse":"36","text":"حِزِقیا و تمام قوم از اینکه توانسته بودند به کمک خدا به این زودی کار را تمام کنند، بسیار خوشحال بودند."}]}