{"data":[{"book":"دوم تواریخ","chapter":"6","verse":"1-2","text":"آنگاه سلیمان پادشاه اینطور دعا کرد:"},{"book":"دوم تواریخ","chapter":"6","verse":"3-4","text":"سپس پادشاه رو به جماعتی که ایستاده بودند کرد و ایشان را برکت داده، گفت: «سپاس بر خداوند، خدای اسرائیل که آنچه را شخصاً به پدرم داوود وعده داده بود، امروز با دست خود بجا آورده است."},{"book":"دوم تواریخ","chapter":"6","verse":"5","text":"او به پدرم فرمود: ”از زمانی که قوم خود را از مصر بیرون آوردم تاکنون در هیچ جای سرزمین اسرائیل هرگز شهری را انتخاب نکرده‌ام تا در آنجا خانه‌ای برای حرمت نام من بنا شود و نیز کسی را برنگزیده‌ام تا رهبر قوم من اسرائیل شود."},{"book":"دوم تواریخ","chapter":"6","verse":"6","text":"اما اکنون اورشلیم را برای حرمت نام خود انتخاب کرده‌ام و داوود را برگزیده‌ام تا بر قوم من حکومت کند.“"},{"book":"دوم تواریخ","chapter":"6","verse":"7","text":"«پدرم داوود می‌خواست این خانه را برای نام یهوه، خدای اسرائیل بسازد."},{"book":"دوم تواریخ","chapter":"6","verse":"8","text":"ولی خداوند به پدرم داوود فرمود: ”قصد و نیت تو خوب است،"},{"book":"دوم تواریخ","chapter":"6","verse":"9","text":"اما کسی که باید خانهٔ خدا را بسازد تو نیستی. پسر تو خانهٔ مرا بنا خواهد کرد.“"},{"book":"دوم تواریخ","chapter":"6","verse":"10","text":"حال، خداوند به وعدهٔ خود وفا کرده است. زیرا من به جای پدرم داوود بر تخت سلطنت اسرائیل نشسته‌ام و این خانه را برای عبادت خداوند، خدای اسرائیل ساخته‌ام."},{"book":"دوم تواریخ","chapter":"6","verse":"11","text":"صندوق عهد را در آنجا گذاشته‌ام، آن عهدی که خداوند با قوم اسرائیل بست.»"},{"book":"دوم تواریخ","chapter":"6","verse":"12-13","text":"آنگاه سلیمان در حضور جماعت اسرائیل، روبروی مذبح خداوند، روی سکوی وسط حیاط بیرونی ایستاد. این سکوی چهارگوش از مفرغ ساخته شده و طول هر ضلع آن پنج ذراع و بلندیش سه ذراع بود. سپس سلیمان زانو زده، دستهای خود را به طرف آسمان بلند نمود و اینطور دعا کرد:"},{"book":"دوم تواریخ","chapter":"6","verse":"14","text":"«ای خداوند، خدای بنی‌اسرائیل، در تمام زمین و آسمان خدایی همانند تو وجود ندارد. تو خدایی هستی که عهد پر از رحمت خود را با کسانی که با تمام جان و دل احکام تو را اطاعت می‌کنند، نگاه می‌داری."},{"book":"دوم تواریخ","chapter":"6","verse":"15","text":"تو به وعده‌ای که به بندهٔ خود، پدرم داوود، دادی امروز وفا کرده‌ای."},{"book":"دوم تواریخ","chapter":"6","verse":"16","text":"پس ای خداوند، خدای اسرائیل، اینک به این وعده نیز که به پدرم داوود که خدمتگزارت بود دادی وفا کن که فرمودی: ”اگر فرزندان تو مثل خودت مطیع دستورهای من باشند همیشه یک نفر از نسل تو بر اسرائیل پادشاهی خواهد کرد.“"},{"book":"دوم تواریخ","chapter":"6","verse":"17","text":"الان ای خداوند، خدای اسرائیل، از تو خواستارم که آنچه به خدمتگزارت داوود وعده دادی انجام بشود."},{"book":"دوم تواریخ","chapter":"6","verse":"18","text":"«ولی آیا ممکن است که خدا واقعاً روی زمین در میان آدمیان ساکن شود؟ ای خداوند، حتی آسمانها گنجایش تو را ندارند، چه رسد به این خانه‌ای که من ساخته‌ام!"},{"book":"دوم تواریخ","chapter":"6","verse":"19","text":"با وجود این، ای خداوند، خدای من، تو دعای مرا بشنو و آن را مستجاب فرما."},{"book":"دوم تواریخ","chapter":"6","verse":"20","text":"چشمان تو شبانه روز بر این خانه باشد که درباره‌اش فرمودی نام خود را در آن خواهی نهاد. هر وقت در این مکان دعا می‌کنم، دعای مرا بشنو و اجابت فرما."},{"book":"دوم تواریخ","chapter":"6","verse":"21","text":"نه تنها من، بلکه هر وقت قوم تو اسرائیل نیز در اینجا دعا کنند، تو دعای آنها را اجابت فرما و از آسمان که محل سکونت توست، استغاثهٔ ایشان را بشنو و گناهانشان را ببخش."},{"book":"دوم تواریخ","chapter":"6","verse":"22","text":"«هرگاه کسی متهم به جرمی شده باشد و از او بخواهند پیش این مذبح سوگند یاد کند که بی‌گناه است،"},{"book":"دوم تواریخ","chapter":"6","verse":"23","text":"آنگاه از آسمان بشنو و داوری کن. اگر به دروغ سوگند یاد نموده و مقصر باشد وی را به سزای عملش برسان، در غیر این صورت بی‌گناهی او را ثابت و اعلام کن."},{"book":"دوم تواریخ","chapter":"6","verse":"24","text":"«وقتی قوم تو اسرائیل گناه ورزند و در نتیجه مغلوب دشمن شوند ولی بعد به سوی تو روی آورند و اعتراف نمایند و در این خانه به حضور تو دعا کنند،"},{"book":"دوم تواریخ","chapter":"6","verse":"25","text":"آنگاه از آسمان ایشان را اجابت فرما و گناه قوم خود را بیامرز و بار دیگر آنان را به این سرزمینی که به ایشان و اجدادشان بخشیده‌ای، بازگردان."},{"book":"دوم تواریخ","chapter":"6","verse":"26","text":"«وقتی قوم تو گناه کنند و آسمان به خاطر گناهشان بسته شود و دیگر باران نبارد ولی بعد آنها از گناهشان بازگشت نموده، اعتراف نمایند و به سوی این خانه دعا کنند،"},{"book":"دوم تواریخ","chapter":"6","verse":"27","text":"آنگاه از آسمان ایشان را اجابت فرما و گناه بندگان خود را بیامرز، و راه راست را به ایشان نشان بده و بر زمینی که به قوم خود به ملکیت داده‌ای باران بفرست."},{"book":"دوم تواریخ","chapter":"6","verse":"28","text":"«هرگاه این سرزمین دچار قحطی یا طاعون شود، یا محصول آن در اثر بادهای سوزان و هجوم ملخ از بین برود، یا دشمن، قوم تو را در شهر محاصره کند و یا هر بلا و مرض دیگر پیش آید،"},{"book":"دوم تواریخ","chapter":"6","verse":"29","text":"و قوم تو، هر یک دستهای خود را به سوی این خانه دراز کرده، دعا کنند، آنگاه تو ناله‌های ایشان را"},{"book":"دوم تواریخ","chapter":"6","verse":"30","text":"از آسمان که محل سکونت توست، بشنو و گناهانشان را ببخش. ای خدا، تو که تنها عارف قلوب مردمی، هر کس را برحسب کارهایش جزا بده."},{"book":"دوم تواریخ","chapter":"6","verse":"31","text":"آنگاه آنها در تمام عمر خود در این سرزمین که به اجدادمان بخشیده‌ای همواره از تو خواهند ترسید و تو را اطاعت خواهند کرد."},{"book":"دوم تواریخ","chapter":"6","verse":"32","text":"«در آینده بیگانگانی که از قوم تو اسرائیل نیستند، دربارۀ تو خواهند شنید. وقتی آنان دربارۀ نام عظیمت و بازوی قدرتمندت بشنوند از سرزمینهای دور به اینجا خواهند آمد. هرگاه آنان به سوی این خانه دعا کنند،"},{"book":"دوم تواریخ","chapter":"6","verse":"33","text":"آنگاه از آسمان که محل سکونت توست، دعای آنها را بشنو و هر چه می‌خواهند به آنها ببخش تا تمام اقوام روی زمین تو را بشناسند و مانند قوم خودت اسرائیل از تو ترسیده، بدانند که نام تو بر این خانه‌ای است که من ساخته‌ام."},{"book":"دوم تواریخ","chapter":"6","verse":"34","text":"«اگر قوم تو به فرمان تو به جنگ دشمن بروند، و از میدان جنگ به سوی این شهر برگزیدهٔ تو و این خانه‌ای که من به اسم تو ساخته‌ام به درگاه تو دعا کنند،"},{"book":"دوم تواریخ","chapter":"6","verse":"35","text":"آنگاه از آسمان دعای ایشان را اجابت فرما و آنها را در جنگ پیروز گردان."},{"book":"دوم تواریخ","chapter":"6","verse":"36","text":"«اگر قوم تو نسبت به تو گناه کنند و کیست که گناه نکند؟ و تو بر آنها خشمگین شوی و اجازه دهی دشمن آنها را به سرزمین خود، خواه دور، خواه نزدیک، به اسارت ببرد،"},{"book":"دوم تواریخ","chapter":"6","verse":"37","text":"هرگاه در آن کشور بیگانه به خود آیند و توبه کرده، به تو پناه آورند و دعا نموده، بگویند: ”خداوندا ما به راه خطا رفته‌ایم و مرتکب گناه شده‌ایم.“"},{"book":"دوم تواریخ","chapter":"6","verse":"38","text":"اگر آنان واقعاً از گناهان خود دست بکشند و به طرف این سرزمین که به اجداد ایشان بخشیدی و این شهر برگزیدهٔ تو و این خانه‌ای که به اسم تو ساخته‌ام، دعا کنند؛"},{"book":"دوم تواریخ","chapter":"6","verse":"39","text":"آنگاه از آسمان که محل سکونت توست دعاها و ناله‌های ایشان را بشنو و به داد آنان برس و قوم خود را که به تو گناه کرده‌اند ببخش."},{"book":"دوم تواریخ","chapter":"6","verse":"40","text":"بله، ای خدای من، بر ما نظر کن و تمام دعاهایی را که در این مکان به حضور تو کرده می‌شود، بشنو!"},{"book":"دوم تواریخ","chapter":"6","verse":"41","text":"حال ای خداوند، برخیز و با صندوق عهد خویش که مظهر قوت توست به این خانه وارد شو و در آن بمان. خداوندا، کاهنان تو به لباس نجات آراسته شوند و مقدّسان تو به سبب اعمال نیکوی تو شادی کنند."},{"book":"دوم تواریخ","chapter":"6","verse":"42","text":"ای خداوند، روی خود را از من که برگزیدهٔ تو هستم برنگردان. محبت و رحمت خود را در حق داوود به یاد آور.»"}]}