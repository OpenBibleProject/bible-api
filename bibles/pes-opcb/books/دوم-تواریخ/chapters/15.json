{"data":[{"book":"دوم تواریخ","chapter":"15","verse":"1-2","text":"روح خدا بر عزریا (پسر عودید) نازل شد و او به ملاقات آسا رفت. عزریا مردم یهودا و بنیامین و آسای پادشاه را مخاطب قرار داده، گفت: «به سخنانم گوش دهید! تا زمانی که شما با خداوند باشید، خداوند هم با شما خواهد بود. هر وقت که در طلب او برآیید، وی را خواهید یافت. ولی اگر او را ترک گویید، او نیز شما را ترک خواهد نمود."},{"book":"دوم تواریخ","chapter":"15","verse":"3","text":"مدتهاست در اسرائیل، مردم خدای حقیقی را پرستش نکرده‌اند و کاهن واقعی نداشته‌اند تا ایشان را تعلیم بدهد. آنها مطابق شریعت خدا زندگی نکرده‌اند."},{"book":"دوم تواریخ","chapter":"15","verse":"4","text":"اما هر وقت در سختی و پریشانی به سوی خداوند، خدای اسرائیل بازگشت نموده، به او روی آورده‌اند، او به داد ایشان رسیده است."},{"book":"دوم تواریخ","chapter":"15","verse":"5","text":"در زمانی که اسرائیل از خدا دور شده بود، همه جا آشوب و اضطراب بود و مردم نمی‌توانستند در امنیت سفر کنند."},{"book":"دوم تواریخ","chapter":"15","verse":"6","text":"در داخل و خارج جنگ بود و اهالی شهرها به جان هم افتاده بودند؛ این بلاها و مصیبتها را خدا بر آنها فرستاده بود."},{"book":"دوم تواریخ","chapter":"15","verse":"7","text":"اما اکنون شما ای مردان یهودا، به کار خود ادامه دهید و دلسرد نشوید زیرا پاداش زحمات خود را خواهید یافت.»"},{"book":"دوم تواریخ","chapter":"15","verse":"8","text":"وقتی آسا این پیام خدا را از عزریا شنید، قوت قلب پیدا کرد و تمام بتهای سرزمین یهودا و بنیامین و شهرهای کوهستانی افرایم را از بین برد و مذبح خداوند را که در حیاط خانهٔ خداوند بود تعمیر کرد."},{"book":"دوم تواریخ","chapter":"15","verse":"9","text":"سپس آسا تمام مردم یهودا و بنیامین و مهاجران اسرائیلی را به اورشلیم فرا خواند. (این مهاجران اسرائیلی از قبایل افرایم، منسی و شمعون بودند، آنها وقتی دیدند خداوند، خدای ایشان با آسای پادشاه است، به او ملحق شدند.)"},{"book":"دوم تواریخ","chapter":"15","verse":"10","text":"همهٔ آنها در ماه سوم از پانزدهمین سال سلطنت آسا به اورشلیم آمدند،"},{"book":"دوم تواریخ","chapter":"15","verse":"11","text":"و ۷۰۰ گاو و ۷٬۰۰۰ گوسفند از غنایمی که در جنگ به دست آورده بودند برای خداوند قربانی کردند."},{"book":"دوم تواریخ","chapter":"15","verse":"12","text":"سپس با تمام دل و جان عهد بستند که فقط از خداوند، خدای اجداد خود پیروی کنند."},{"book":"دوم تواریخ","chapter":"15","verse":"13","text":"آنها قرار گذاشتند هر کسی که از خداوند، خدای اسرائیل پیروی نکند، خواه پیر باشد خواه جوان، زن باشد یا مرد، کشته شود."},{"book":"دوم تواریخ","chapter":"15","verse":"14","text":"آنها با صدای بلند سوگند یاد نمودند که نسبت به خداوند وفادار بمانند و از شادی فریاد برآوردند و شیپور نواختند."},{"book":"دوم تواریخ","chapter":"15","verse":"15","text":"تمام مردم یهودا برای این عهدی که با خداوند بسته شد خوشحال بودند، زیرا با تمام دل و جان این عهد را بستند. ایشان با اشتیاق از خداوند پیروی کردند و او نیز آنها را برکت داده، در سرزمینشان صلح و آرامش برقرار نمود."},{"book":"دوم تواریخ","chapter":"15","verse":"16","text":"آسای پادشاه حتی مادربزرگش معکه را به سبب اینکه بت می‌پرستید، از مقام ملکه‌ای برکنار کرد و بت او را شکست و در درهٔ قدرون سوزانید."},{"book":"دوم تواریخ","chapter":"15","verse":"17","text":"هر چند آسا بتکده‌های بالای تپه‌ها را در سرزمین اسرائیل به کلی نابود نکرد، اما دل او در تمام عمرش با خدا راست بود."},{"book":"دوم تواریخ","chapter":"15","verse":"18","text":"او اشیاء طلا و نقره‌ای را که خود و پدرش وقف خداوند نموده بودند، در خانهٔ خداوند گذاشت."},{"book":"دوم تواریخ","chapter":"15","verse":"19","text":"تا سال سی و پنجم سلطنت آسا در سرزمین وی صلح برقرار بود."}]}