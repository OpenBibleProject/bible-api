{"data":[{"book":"دوم تواریخ","chapter":"13","verse":"1-2","text":"در هجدهمین سال سلطنت یربعام پادشاه اسرائیل، ابیا پادشاه یهودا شد و سه سال در اورشلیم سلطنت کرد. مادرش معکه دختر13‏:1‏و2 «دختر» یا «نوه». اوری‌ئیل جِبعه‌ای بود."},{"book":"دوم تواریخ","chapter":"13","verse":"3","text":"سپاه یهودا که از ۴۰۰٬۰۰۰ مرد جنگی و کارآزموده تشکیل شده بود به فرماندهی ابیای پادشاه به جنگ سپاه اسرائیل رفت که تعداد آن دو برابر سپاه یهودا بود و افرادش همه سربازانی کارآزموده و قوی بودند و فرماندهی آنها را یربعام پادشاه به عهده داشت."},{"book":"دوم تواریخ","chapter":"13","verse":"4","text":"وقتی دو لشکر در کوهستان افرایم به همدیگر رسیدند، ابیای پادشاه از کوه صمارایم بالا رفته و با صدای بلند به یربعام پادشاه و لشکر اسرائیل گفت:"},{"book":"دوم تواریخ","chapter":"13","verse":"5","text":"«به من گوش دهید! مگر نمی‌دانید که خداوند، خدای اسرائیل عهد ابدی با داوود بسته است که پسران او همیشه بر اسرائیل سلطنت کنند؟"},{"book":"دوم تواریخ","chapter":"13","verse":"6","text":"پادشاه شما یربعام، غلام سلیمان پسر داوود بود و به ارباب خود خیانت کرد."},{"book":"دوم تواریخ","chapter":"13","verse":"7","text":"عده‌ای از اراذل و اوباش دور او جمع شدند و بر ضد رحبعام، پسر سلیمان شورش کردند. رحبعام چون جوان و کم‌تجربه بود، نتوانست در برابر آنها ایستادگی کند."},{"book":"دوم تواریخ","chapter":"13","verse":"8","text":"حال خیال می‌کنید می‌توانید سلطنت خداوند را که در دست فرزندان داوود است، سرنگون کنید؟ لشکر شما بزرگ است و گوساله‌های طلا را که یربعام برای پرستش ساخته است نیز نزد شماست."},{"book":"دوم تواریخ","chapter":"13","verse":"9","text":"شما کاهنان خداوند را که از نسل هارون هستند و لاویان را از میان خود رانده و مانند مردمان سرزمینهای دیگر، کاهنان بت‌پرست برای خویش تعیین کرده‌اید. هر کسی را که با یک گوساله و هفت قوچ برای کاهن شدن نزد شما بیاید، او را به عنوان کاهن بتهایتان قبول می‌کنید."},{"book":"دوم تواریخ","chapter":"13","verse":"10","text":"«ولی خداوند، خدای ماست و ما او را ترک نکرده‌ایم. کاهنان ما که خداوند را خدمت می‌کنند از نسل هارون هستند و لاویان نیز آنها را در انجام وظیفه‌ای که دارند یاری می‌کنند."},{"book":"دوم تواریخ","chapter":"13","verse":"11","text":"آنها هر روز صبح و عصر قربانیهای سوختنی و بخور معطر به خداوند تقدیم می‌کنند و نان حضور را روی میز مخصوص می‌گذارند. هر شب چراغدان طلا را روشن می‌کنند. ما دستورهای خداوند، خدای خود را اطاعت می‌کنیم، ولی شما، او را ترک نموده‌اید."},{"book":"دوم تواریخ","chapter":"13","verse":"12","text":"خدا با ماست و او رهبر ماست. کاهنان خدا با نواختن شیپور، ما را برای جنگ با شما رهبری خواهند کرد. ای مردم اسرائیل بر ضد خداوند، خدای اجدادتان نجنگید، زیرا پیروز نخواهید شد.»"},{"book":"دوم تواریخ","chapter":"13","verse":"13","text":"در این ضمن، یربعام قسمتی از نیروهای خود را فرستاد تا از پشت سر به نیروهای یهودا حمله کنند و خود با بقیهٔ لشکر از روبرو به آنها حمله کرد."},{"book":"دوم تواریخ","chapter":"13","verse":"14","text":"لشکر یهودا وقتی دیدند دشمن از پس و پیش آنها را محاصره کرده است، به سوی خداوند دعا کردند و کاهنان شیپورها را نواختند."},{"book":"دوم تواریخ","chapter":"13","verse":"15-16","text":"مردان یهودا شروع کردند به فریاد زدن. وقتی آنها فریاد می‌زدند، خدا ابیای پادشاه و مردان یهودا را یاری کرد تا یربعام و لشکر اسرائیل را تار و مار کرده، شکست دهند."},{"book":"دوم تواریخ","chapter":"13","verse":"17","text":"آنها در آن روز ۵۰۰٬۰۰۰ سرباز اسرائیلی را کشتند."},{"book":"دوم تواریخ","chapter":"13","verse":"18","text":"به این ترتیب، یهودا با اتکاء و اعتماد بر خداوند، خدای اجداد خود، اسرائیل را شکست داد."},{"book":"دوم تواریخ","chapter":"13","verse":"19","text":"ابیا به تعقیب یربعام پرداخت و از شهرهای او بیت‌ئیل، یشانه، افرون و روستاهای اطراف آنها را گرفت."},{"book":"دوم تواریخ","chapter":"13","verse":"20","text":"یربعام، پادشاه اسرائیل در تمام عمر ابیا دیگر هرگز به قدرت نرسید و سرانجام خداوند او را کشت."},{"book":"دوم تواریخ","chapter":"13","verse":"21","text":"اما ابیا قویتر می‌شد. او چهارده زن و بیست و دو پسر و شانزده دختر داشت."},{"book":"دوم تواریخ","chapter":"13","verse":"22","text":"شرح بقیه رویدادهای دوران سلطنت ابیا و کردار و گفتار او در کتاب تاریخ عدوی نبی نوشته شده است."}]}