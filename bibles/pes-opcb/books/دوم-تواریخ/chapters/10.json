{"data":[{"book":"دوم تواریخ","chapter":"10","verse":"1","text":"رحبعام به شکیم رفت، زیرا ده قبیله اسرائیل در آنجا جمع شده بودند تا او را پادشاه سازند."},{"book":"دوم تواریخ","chapter":"10","verse":"2-3","text":"یربعام که از ترس سلیمان به مصر فرار کرده بود، به‌وسیلۀ یارانش از این موضوع باخبر شد و از مصر بازگشت. او همراه ده قبیلهٔ اسرائیل نزد رحبعام رفت و گفت:"},{"book":"دوم تواریخ","chapter":"10","verse":"4","text":"«پدر تو سلیمان، پادشاه بسیار سختگیری بود. اگر تو می‌خواهی بر ما سلطنت نمایی باید قول بدهی مثل او سختگیر نباشی و با مهربانی با ما رفتار کنی.»"},{"book":"دوم تواریخ","chapter":"10","verse":"5","text":"رحبعام جواب داد: «سه روز به من فرصت بدهید تا در این باره تصمیم بگیرم.» آنها نیز قبول کردند."},{"book":"دوم تواریخ","chapter":"10","verse":"6","text":"رحبعام با ریش‌سفیدان قوم که قبلاً مشاوران پدرش سلیمان بودند، مشورت کرد و از ایشان پرسید: «به نظر شما باید به مردم چه جوابی بدهم؟»"},{"book":"دوم تواریخ","chapter":"10","verse":"7","text":"گفتند: «اگر می‌خواهی این مردم همیشه مطیع تو باشند، جواب نرمی به ایشان بده و موافقت نما که با ایشان خوش‌رفتاری کنی.»"},{"book":"دوم تواریخ","chapter":"10","verse":"8","text":"ولی رحبعام نصیحت ریش‌سفیدان را نپذیرفت و رفت با مشاوران جوان خود که با او پرورش یافته بودند مشورت کرد."},{"book":"دوم تواریخ","chapter":"10","verse":"9","text":"او از آنها پرسید: «به نظر شما باید به این مردم که به من می‌گویند: ”مثل پدرت سختگیر نباش.“ چه جوابی بدهم؟»"},{"book":"دوم تواریخ","chapter":"10","verse":"10","text":"مشاوران جوانش به او گفتند: «به مردم بگو: ”انگشت کوچک من از کمر پدرم کلفتتر است!"},{"book":"دوم تواریخ","chapter":"10","verse":"11","text":"اگر فکر می‌کنید پدرم سختگیر بود، بدانید که من از او سختگیرتر هستم! پدرم برای تنبیه شما از تازیانه استفاده می‌کرد، ولی من از شلّاق خاردار استفاده خواهم کرد.“»"},{"book":"دوم تواریخ","chapter":"10","verse":"12","text":"بعد از سه روز همان‌طور که رحبعام پادشاه گفته بود یربعام همراه قوم نزد او رفت."},{"book":"دوم تواریخ","chapter":"10","verse":"13-14","text":"رحبعام پادشاه جواب تندی به آنها داد. او نصیحت ریش‌سفیدان را نشنیده گرفت و آنچه جوانان گفته بودند به قوم بازگفت."},{"book":"دوم تواریخ","chapter":"10","verse":"15","text":"پس پادشاه به مردم جواب رد داد، زیرا دست خدا در این کار بود تا وعده‌ای را که به‌وسیلۀ اخیای نبی به یربعام داده بود، عملی کند."},{"book":"دوم تواریخ","chapter":"10","verse":"16-17","text":"وقتی مردم دیدند که پادشاه جدید به خواسته‌های ایشان هیچ اهمیتی نمی‌دهد، فریاد برآوردند: «ما خاندان داوود را نمی‌خواهیم! ما با پسر یَسا کاری نداریم! ای مردم بیایید، به شهرهای خود برگردیم. بگذارید رحبعام بر خاندان خودش سلطنت کند.»"},{"book":"دوم تواریخ","chapter":"10","verse":"18","text":"چندی بعد رحبعام پادشاه، ادونیرام، سرپرست کارهای اجباری را فرستاد تا قبیله‌های اسرائیل را بررسی کند. اما مردم او را سنگسار کرده کشتند و رحبعام با عجله سوار بر ارابه شده، به اورشلیم گریخت."},{"book":"دوم تواریخ","chapter":"10","verse":"19","text":"به این ترتیب، تا به امروز اسرائیل بر ضد خاندان داوود هستند."}]}