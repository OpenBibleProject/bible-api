{"data":[{"book":"دوم تواریخ","chapter":"21","verse":"1","text":"وقتی یهوشافاط مرد، او را در آرامگاه سلطنتی در اورشلیم، شهر داوود، دفن کردند و پسر او یهورام به جای او به سلطنت رسید."},{"book":"دوم تواریخ","chapter":"21","verse":"2","text":"برادران او، یعنی سایر پسران یهوشافاط، اینها بودند: عزریا، یحی‌ئیل، زکریا، عزریاهو، میکائیل و شفطیا."},{"book":"دوم تواریخ","chapter":"21","verse":"3-4","text":"پدرشان به هر یک از آنها هدایایی گرانبها از قبیل نقره و طلا و جواهرات و نیز شهرهای حصاردار در یهودا بخشیده بود. اما سلطنت را به یهورام داد چون پسر ارشدش بود. ولی یهورام وقتی زمام امور را به دست گرفت و بر اوضاع مسلط شد، تمام برادران خود و عدهٔ زیادی از بزرگان اسرائیل را کشت."},{"book":"دوم تواریخ","chapter":"21","verse":"5","text":"یهورام در سن سی و دو سالگی پادشاه شد و هشت سال در اورشلیم سلطنت کرد،"},{"book":"دوم تواریخ","chapter":"21","verse":"6","text":"دختر اَخاب زن او بود و او مانند اَخاب و سایر پادشاهان اسرائیل نسبت به خداوند گناه می‌ورزید."},{"book":"دوم تواریخ","chapter":"21","verse":"7","text":"اما خداوند نخواست دودمان سلطنت داوود را براندازد، زیرا با داوود عهد بسته بود که همیشه یکی از پسرانش پادشاه باشد."},{"book":"دوم تواریخ","chapter":"21","verse":"8","text":"در دورهٔ سلطنت یهورام، مردم ادوم از فرمان یهودا سرپیچی کردند و پادشاهی برای خود تعیین نمودند."},{"book":"دوم تواریخ","chapter":"21","verse":"9","text":"یهورام و فرماندهان سپاه او با تمام ارابه‌های جنگی عازم ادوم شدند. اما ادومی‌ها آنها را محاصره کردند و یهورام شبانه از دست ادومی‌ها گریخت."},{"book":"دوم تواریخ","chapter":"21","verse":"10","text":"به این ترتیب ادوم تا به امروز استقلال خود را از یهودا حفظ کرده است."},{"book":"دوم تواریخ","chapter":"21","verse":"11","text":"او همچنین بر بلندیهای یهودا بتخانه‌ها ساخت و اهالی اورشلیم را به بت‌پرستی کشاند و باعث شد مردم یهودا از خدا دور شوند."},{"book":"دوم تواریخ","chapter":"21","verse":"12","text":"یهورام نامه‌ای از ایلیای نبی با این مضمون دریافت کرد: «خداوند، خدای جد تو داوود، می‌فرماید که چون مثل پدرت یهوشافاط و مانند آسا پادشاه یهودا رفتار نکردی،"},{"book":"دوم تواریخ","chapter":"21","verse":"13","text":"بلکه مثل پادشاهان اسرائیل شرور بوده‌ای و مانند زمان اَخاب پادشاه، مردم یهودا و اورشلیم را به بت‌پرستی کشانده‌ای، و چون برادرانت را که از خودت بهتر بودند به قتل رساندی،"},{"book":"دوم تواریخ","chapter":"21","verse":"14","text":"پس خداوند بلای سختی دامنگیر قوم تو و زنان و فرزندانت خواهد کرد؛ و تو هر چه داری از دست خواهی داد."},{"book":"دوم تواریخ","chapter":"21","verse":"15","text":"خودت نیز به مرض روده‌ای سختی مبتلا خواهی شد و این مرض آنقدر طول خواهد کشید تا روده‌هایت از بین برود.»"},{"book":"دوم تواریخ","chapter":"21","verse":"16","text":"بنابراین خداوند فلسطینی‌ها و عرب‌هایی را که همسایهٔ حبشی‌ها بودند بر ضد یهورام برانگیخت."},{"book":"دوم تواریخ","chapter":"21","verse":"17","text":"آنها به یهودا حمله کرده، آن را گرفتند و تمام اموال کاخ سلطنتی و پسران و زنان یهورام را برداشته، با خود بردند. فقط پسر کوچک او اخزیا جان به در برد."},{"book":"دوم تواریخ","chapter":"21","verse":"18","text":"پس از آن، خداوند یهورام را به یک مرض علاج‌ناپذیر روده‌ای مبتلا کرد."},{"book":"دوم تواریخ","chapter":"21","verse":"19","text":"به مرور زمان، بعد از دو سال، روده‌هایش بیرون آمد و او با دردی جانکاه مرد. قومش مراسم مخصوص دفن پادشاهان را برای او انجام ندادند."},{"book":"دوم تواریخ","chapter":"21","verse":"20","text":"یهورام سی و دو سال داشت که پادشاه شد و هشت سال در اورشلیم سلطنت کرد و هنگامی که مرد، کسی برایش عزا نگرفت. یهورام در شهر داوود دفن شد، اما نه در آرامگاه سلطنتی."}]}