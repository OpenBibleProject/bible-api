{"data":[{"book":"دوم تواریخ","chapter":"26","verse":"1","text":"مردم یهودا، عزیا را که شانزده ساله بود به جای پدرش اَمَصیا پادشاه خود ساختند."},{"book":"دوم تواریخ","chapter":"26","verse":"2","text":"عزیا پس از مرگ پدرش شهر ایلت را برای یهودا پس گرفت و آن را بازسازی کرد."},{"book":"دوم تواریخ","chapter":"26","verse":"3","text":"او پنجاه و دو سال در اورشلیم سلطنت نمود. (مادرش یکلیای اورشلیمی بود.)"},{"book":"دوم تواریخ","chapter":"26","verse":"4","text":"او مانند پدرش اَمَصیا آنچه در نظر خداوند پسندیده بود انجام می‌داد."},{"book":"دوم تواریخ","chapter":"26","verse":"5","text":"تا زمانی که مشاور روحانی او، زکریا زنده بود، او از خدا پیروی می‌کرد و خدا نیز او را موفق می‌ساخت."},{"book":"دوم تواریخ","chapter":"26","verse":"6","text":"عزیا به جنگ فلسطینی‌ها رفت و شهر جت را گرفت و حصار آن را خراب کرد و با شهرهای یبنه و اشدود نیز به همین طریق عمل نمود. سپس در ناحیهٔ اشدود و قسمتهای دیگر فلسطین شهرهای تازه‌ای ساخت."},{"book":"دوم تواریخ","chapter":"26","verse":"7","text":"خدا نه فقط او را در جنگ با فلسطینی‌ها یاری نمود، بلکه در نبرد با اَعرابِ جوربعل و معونی‌ها نیز وی را امداد فرمود."},{"book":"دوم تواریخ","chapter":"26","verse":"8","text":"عمونی‌ها باج و خراج به او می‌پرداختند و نام او تا مصر شهرت یافت زیرا او بسیار نیرومند شده بود."},{"book":"دوم تواریخ","chapter":"26","verse":"9","text":"عزیا در شهر اورشلیم نزد دروازهٔ زاویه، دروازهٔ دره و جایی که حصار اورشلیم می‌پیچید قلعه‌های محکمی بنا کرد."},{"book":"دوم تواریخ","chapter":"26","verse":"10","text":"همچنین در صحرا برجها ساخت و چاههای بسیار کند زیرا در دشتها و دره‌ها، گله‌های بسیار داشت. عزیا به کشاورزی علاقمند بود و به همین جهت در دامنهٔ تپه‌ها و دشتهای حاصلخیز، مزرعه‌ها و تاکستانهای فراوانی داشت."},{"book":"دوم تواریخ","chapter":"26","verse":"11","text":"سپاه عزیا از سربازان جنگ آزموده‌ای تشکیل شده بود. در زمان جنگ، یعی‌ئیل، کاتب و معسیا، معاون حننیا که یکی از درباریان بود، سپاه را به چند دسته تقسیم کرده، سان می‌دیدند."},{"book":"دوم تواریخ","chapter":"26","verse":"12","text":"دو هزار و ششصد نفر از سران قبایل، فرماندهی این دسته‌ها را به عهده داشتند."},{"book":"دوم تواریخ","chapter":"26","verse":"13","text":"سپاه زیر دست آنها از ۳۰۷٬۵۰۰ سرباز زبده تشکیل شده بود که با شجاعت از پادشاه در مقابل دشمن دفاع می‌کردند."},{"book":"دوم تواریخ","chapter":"26","verse":"14","text":"عزیا برای تمام افراد سپاه سپر، نیزه، کلاهخود، زره، کمان و فلاخن تهیه کرد."},{"book":"دوم تواریخ","chapter":"26","verse":"15","text":"به دستور او منجنیق‌هایی به‌وسیلۀ صنعتگران ماهر در اورشلیم ساخته شد تا با آنها از بالای برجها و باروها تیر و سنگ به سوی دشمن پرتاب کنند. به این ترتیب او بسیار معروف و قوی شد، زیرا خدا وی را کمک می‌کرد."},{"book":"دوم تواریخ","chapter":"26","verse":"16","text":"اما قدرت عزیا باعث غرور و تباهی او گردید. او وارد خانهٔ خداوند شد و شخصاً بر مذبح آن بخور سوزانید و به این وسیله بر ضد خداوند، خدای خود مرتکب گناه شد."},{"book":"دوم تواریخ","chapter":"26","verse":"17","text":"پشت سر او عزریا، کاهن اعظم با هشتاد کاهن دیگر که همه مردانی شجاع بودند وارد خانهٔ خداوند شده"},{"book":"دوم تواریخ","chapter":"26","verse":"18","text":"با عزیای پادشاه به مخالفت پرداختند و گفتند: «ای عزیا، سوزاندن بخور برای خداوند کار تو نیست! این فقط وظیفهٔ کاهنان نسل هارون است که برای همین منظور تقدیس26‏:18 تقدیس یعنی جدا کردن، اختصاص دادن و مقدّس ساختن. شده‌اند. از اینجا خارج شو، چون گناه کرده‌ای و خداوند از این عمل تو خشنود نخواهد شد.»"},{"book":"دوم تواریخ","chapter":"26","verse":"19","text":"عزیا که در خانۀ خداوند، کنار مذبح بخور ایستاده بود غضبناک شد و نخواست ظرف بخوری را که در دست داشت بر زمین بگذارد. در این هنگام ناگهان مرض جذام در پیشانی او ظاهر شد!"},{"book":"دوم تواریخ","chapter":"26","verse":"20","text":"عزریا و کاهنان دیگر وقتی این را دیدند، با شتاب او را بیرون بردند. او خود نیز می‌خواست هر چه زودتر از خانهٔ خدا خارج شود، زیرا خداوند او را مجازات کرده بود."},{"book":"دوم تواریخ","chapter":"26","verse":"21","text":"عزیای پادشاه تا روز وفاتش جذامی بود و در خانه‌ای، تنها به سر می‌برد و اجازه نداشت به خانهٔ خداوند وارد شود. پسرش یوتام امور مملکت را اداره می‌کرد."},{"book":"دوم تواریخ","chapter":"26","verse":"22","text":"شرح بقیهٔ رویدادهای دوران سلطنت عزیا، از ابتدا تا انتها، توسط اشعیای نبی (پسر آموص) نوشته شده است."},{"book":"دوم تواریخ","chapter":"26","verse":"23","text":"وقتی عزیا وفات یافت، با اینکه جذامی بود، او را در آرامگاه سلطنتی به خاک سپردند و پسرش یوتام سلطنت را به دست گرفت."}]}