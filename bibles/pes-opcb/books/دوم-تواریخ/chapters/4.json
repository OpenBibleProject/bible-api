{"data":[{"book":"دوم تواریخ","chapter":"4","verse":"1","text":"سلیمان پادشاه یک مذبح مفرغین ساخت به طول بیست ذراع، عرض بیست ذراع و بلندی ده ذراع."},{"book":"دوم تواریخ","chapter":"4","verse":"2","text":"سپس یک حوض گرد از مفرغ درست کرد که عمق آن پنج ذراع، قطرش ده ذراع و محیطش سی ذراع بود."},{"book":"دوم تواریخ","chapter":"4","verse":"3","text":"بر کناره‌های لبهٔ حوض دو ردیف نقشهایی به شکل گاو (در هر ذراع ده نقش) قرار داشتند. این نقشها با خود حوض قالبگیری شده بود."},{"book":"دوم تواریخ","chapter":"4","verse":"4","text":"این حوض بر پشت دوازده مجسمهٔ گاو قرار داشت. سر گاوها به طرف بیرون بود: سه گاو رو به شمال، سه گاو رو به جنوب، سه گاو رو به مغرب و سه گاو رو به مشرق."},{"book":"دوم تواریخ","chapter":"4","verse":"5","text":"ضخامت دیوارهٔ حوض به پهنای کف دست بود. لبهٔ آن به شکل جام بود و مانند گلبرگ سوسن به طرف بیرون باز می‌شد. گنجایش آن بیش از شصت هزار لیتر بود."},{"book":"دوم تواریخ","chapter":"4","verse":"6","text":"ده حوضچه نیز ساخته شد پنج عدد در طرف شمال خانهٔ خدا و پنج عدد در طرف جنوب آن. از آب این حوضچه‌ها برای شستن قطعه‌های بدن حیوان قربانی که می‌بایست روی مذبح سوزانده شود استفاده می‌شد. کاهنان برای شستن خود از آب حوضچه‌ها استفاده نمی‌کردند، بلکه با آب حوض خود را می‌شستند."},{"book":"دوم تواریخ","chapter":"4","verse":"7","text":"ده چراغدان طلا مطابق طرح، ساخته شد و در خانهٔ خدا قرار گرفت. چراغدانها را در دو دستهٔ پنج‌تایی روبروی هم، به طرف شمال و جنوب، نهادند."},{"book":"دوم تواریخ","chapter":"4","verse":"8","text":"همچنین ده میز ساختند و پنج عدد از آنها را در طرف شمال و پنج عدد دیگر را در سمت جنوب خانهٔ خدا قرار دادند. صد کاسهٔ طلا نیز درست کردند."},{"book":"دوم تواریخ","chapter":"4","verse":"9","text":"سپس یک حیاط داخلی برای کاهنان و یک حیاط بیرونی ساخته شد و درهای بین آنها را با مفرغ پوشانیدند."},{"book":"دوم تواریخ","chapter":"4","verse":"10","text":"حوض در گوشهٔ جنوب شرقی خانهٔ خدا بود."},{"book":"دوم تواریخ","chapter":"4","verse":"11","text":"حورام سطلها، خاک‌اندازها و کاسه‌های مربوط به قربانیها را هم ساخت."},{"book":"دوم تواریخ","chapter":"4","verse":"12-16","text":"دو ستون،"},{"book":"دوم تواریخ","chapter":"4","verse":"17","text":"به دستور سلیمان این اشیاء در دشت اردن که بین سوکوت و صرده قرار داشت قالبریزی شده بود."},{"book":"دوم تواریخ","chapter":"4","verse":"18","text":"مقدار مفرغین که استعمال شد، بی‌اندازه زیاد بود و نمی‌شد آن را وزن کرد!"},{"book":"دوم تواریخ","chapter":"4","verse":"19","text":"در ضمن به دستور سلیمان وسایلی از طلای خالص برای خانهٔ خدا ساخته شد. این وسایل عبارت بودند از: مذبح، میز نان حضور،"},{"book":"دوم تواریخ","chapter":"4","verse":"20-21","text":"چراغدانها با نقشهای گل و چراغهای روی آنها که مطابق طرح می‌بایست روبروی قدس‌الاقداس قرار می‌گرفت، انبرکها،"},{"book":"دوم تواریخ","chapter":"4","verse":"22","text":"انبرها، کاسه‌ها، قاشقها و آتشدانها. در ضمن درهای خانهٔ خدا یعنی درهای اصلی و درهای قدس‌الاقداس نیز از طلای خالص بود."}]}