{"data":[{"book":"دوم تواریخ","chapter":"12","verse":"1","text":"وقتی رحبعام استوار شده، به اوج قدرت رسید، او و همۀ قومش شریعت خداوند را ترک کردند."},{"book":"دوم تواریخ","chapter":"12","verse":"2-3","text":"در نتیجه شیشق، پادشاه مصر در سال پنجم سلطنت رحبعام با هزار و دویست ارابه و شصت هزار سواره نظام و نیز گروه بی‌شماری سرباز لیبیایی، سوکی و حبشی به اورشلیم حمله کرد، زیرا آنها به خداوند خیانت ورزیده بودند."},{"book":"دوم تواریخ","chapter":"12","verse":"4","text":"او شهرهای حصاردار یهودا را گرفت و طولی نکشید که به اورشلیم رسید."},{"book":"دوم تواریخ","chapter":"12","verse":"5","text":"شمعیای نبی نزد رحبعام و بزرگان یهودا که از ترس شیشق در اورشلیم جمع شده بودند، آمد و به ایشان گفت: «خداوند می‌فرماید: چون شما از من برگشته‌اید، پس من هم شما را در چنگ شیشق رها کرده‌ام.»"},{"book":"دوم تواریخ","chapter":"12","verse":"6","text":"آنگاه پادشاه و بزرگان مملکت به گناه خود اعتراف کرده، گفتند: «خداوند به حق ما را تنبیه کرده است.»"},{"book":"دوم تواریخ","chapter":"12","verse":"7","text":"وقتی خداوند این را دید به شمعیا گفت: «چون به گناه خود معترف شده‌اند آنها را از بین نخواهم برد. من غضب خود را بر اورشلیم نخواهم ریخت و اهالی این شهر از چنگ شیشق جان به در خواهند برد،"},{"book":"دوم تواریخ","chapter":"12","verse":"8","text":"ولی به شیشق باج و خراج خواهند پرداخت. آنگاه خواهند فهمید چه فرقی بین خدمت به من و خدمت به پادشاهان این دنیا وجود دارد.»"},{"book":"دوم تواریخ","chapter":"12","verse":"9","text":"بنابراین شیشق، پادشاه مصر، اورشلیم را تصرف کرد. او خزانه‌های خانهٔ خداوند و کاخ سلطنتی را غارت کرد و تمام سپرهای طلا را که سلیمان ساخته بود با خود به یغما برد."},{"book":"دوم تواریخ","chapter":"12","verse":"10","text":"پس از آن رحبعام پادشاه، به جای سپرهای طلا برای نگهبانان کاخ خود سپرهای مفرغین ساخت."},{"book":"دوم تواریخ","chapter":"12","verse":"11","text":"هر وقت پادشاه به خانهٔ خداوند می‌رفت نگهبانان او سپرها را به دست می‌گرفتند و پس از پایان مراسم، آنها را دوباره به اتاق نگهبانی برمی‌گرداندند."},{"book":"دوم تواریخ","chapter":"12","verse":"12","text":"وقتی پادشاه فروتن شد خشم خداوند از او برگشت و او را از بین نبرد و اوضاع در یهودا رو به بهبودی نهاد."},{"book":"دوم تواریخ","chapter":"12","verse":"13","text":"پس حکومت رحبعام در اورشلیم ابقا شد."},{"book":"دوم تواریخ","chapter":"12","verse":"14","text":"او نسبت به خداوند گناه ورزید و با تمام دل از او پیروی نکرد."},{"book":"دوم تواریخ","chapter":"12","verse":"15","text":"شرح کامل رویدادهای دوران سلطنت رحبعام در کتاب «تاریخ شمعیای نبی» و کتاب «تاریخ عدوی نبی» نوشته شده است. بین رحبعام و یربعام همیشه جنگ بود."},{"book":"دوم تواریخ","chapter":"12","verse":"16","text":"وقتی رحبعام مرد، او را در شهر اورشلیم دفن کردند و پسرش ابیا به جای او پادشاه شد."}]}