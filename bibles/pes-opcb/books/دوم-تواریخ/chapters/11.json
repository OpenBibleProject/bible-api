{"data":[{"book":"دوم تواریخ","chapter":"11","verse":"1","text":"وقتی رحبعام به اورشلیم رسید صد و هشتاد هزار مرد جنگی از یهودا و بنیامین جمع کرد تا با بقیه اسرائیل بجنگد و آنها را هم زیر سلطهٔ خود در بیاورد."},{"book":"دوم تواریخ","chapter":"11","verse":"2","text":"اما خداوند برای شمعیای نبی این پیغام را فرستاده، گفت:"},{"book":"دوم تواریخ","chapter":"11","verse":"3-4","text":"«برو و به رحبعام پسر سلیمان، پادشاه یهودا و به تمام قبیلهٔ یهودا و بنیامین بگو که نباید با اسرائیلی‌ها که برادرانشان هستند بجنگند. به آنها بگو که به خانه‌های خود برگردند؛ زیرا تمام این اتفاقات مطابق خواست من صورت گرفته است.» پس ایشان خداوند را اطاعت کرده، از جنگ با یربعام خودداری نمودند."},{"book":"دوم تواریخ","chapter":"11","verse":"5-10","text":"رحبعام در اورشلیم ماند و برای دفاع از خود، دور این شهرها را که در یهودا و بنیامین بودند حصار کشید: بیت‌لحم، عیتام، تقوع، بیت‌صور، سوکو، عدلام، جت، مریشه، زیف، ادورایم، لاکیش، عزیقه، صرعه، ایلون و حبرون."},{"book":"دوم تواریخ","chapter":"11","verse":"11","text":"او این شهرها را مستحکم ساخت و فرماندهانی بر آنها گذاشت و خوراک و روغن زیتون و شراب در آنجا انبار کرد."},{"book":"دوم تواریخ","chapter":"11","verse":"12","text":"برای احتیاط بیشتر، در اسلحه خانه‌های هر شهر، سپر و نیزهٔ فراوان ذخیره کرد؛ زیرا از تمام قوم اسرائیل فقط یهودا و بنیامین به او وفادار مانده بودند."},{"book":"دوم تواریخ","chapter":"11","verse":"13-14","text":"کاهنان و لاویان از سراسر خاک اسرائیل، خانه‌ها و املاک خود را ترک گفته، به یهودا و اورشلیم آمدند، زیرا یربعام پادشاه و پسرانش ایشان را از شغل کاهنی برکنار کرده بودند."},{"book":"دوم تواریخ","chapter":"11","verse":"15","text":"یربعام، کاهنان دیگری برای بتخانه‌های بالای تپه‌ها و بتهایی که به شکل بز و گوساله ساخته بود تعیین کرد."},{"book":"دوم تواریخ","chapter":"11","verse":"16","text":"اما کسانی که طالب پرستش خداوند، خدای اسرائیل بودند، از سراسر خاک اسرائیل، به دنبال لاویان به اورشلیم نقل مکان نمودند تا بتوانند در آنجا برای خداوند، خدای اجداد خود قربانی کنند."},{"book":"دوم تواریخ","chapter":"11","verse":"17","text":"به این ترتیب، پادشاهی رحبعام در یهودا استوار شد و مردم سه سال از رحبعام پشتیبانی کردند و طی این سه سال، مانند زمان داوود و سلیمان، خداوند را اطاعت نمودند."},{"book":"دوم تواریخ","chapter":"11","verse":"18","text":"رحبعام با محلت ازدواج کرد. محلت دختر یریموت و نوه داوود بود و مادر محلت ابیحایل نام داشت. ابیحایل دختر الی‌آب برادر داوود بود."},{"book":"دوم تواریخ","chapter":"11","verse":"19","text":"حاصل این ازدواج سه پسر بود به نامهای یعوش، شمریا و زهم."},{"book":"دوم تواریخ","chapter":"11","verse":"20","text":"سپس رحبعام با معکه دختر ابشالوم ازدواج کرد. او از معکه نیز صاحب چهار فرزند شد به اسامی ابیا، عتای، زیزا و شلومیت."},{"book":"دوم تواریخ","chapter":"11","verse":"21","text":"رحبعام، معکه را بیشتر از سایر زنان و کنیزان خود دوست می‌داشت. (رحبعام هجده زن، شصت کنیز، بیست و هشت پسر و شصت دختر داشت.)"},{"book":"دوم تواریخ","chapter":"11","verse":"22","text":"او به پسرش ابیا که از معکه بود مقامی بالاتر از سایر فرزندانش داد، زیرا قصد داشت بعد از خود، او را پادشاه سازد."},{"book":"دوم تواریخ","chapter":"11","verse":"23","text":"پس بسیار عاقلانه رفتار نموده، بقیهٔ پسرانش را در شهرهای حصاردار سراسر قلمرو یهودا و بنیامین پراکنده کرد و مایحتاج آنان را تأمین نمود و برای هر کدام زنان بسیار گرفت."}]}