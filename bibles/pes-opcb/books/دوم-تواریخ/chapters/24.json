{"data":[{"book":"دوم تواریخ","chapter":"24","verse":"1","text":"یوآش هفت ساله بود که پادشاه شد و چهل سال در اورشلیم سلطنت کرد. (مادرش ظبیه، از اهالی بئرشبع بود.)"},{"book":"دوم تواریخ","chapter":"24","verse":"2","text":"مادامی که یهویاداع کاهن زنده بود یوآش مطابق میل خداوند رفتار می‌کرد."},{"book":"دوم تواریخ","chapter":"24","verse":"3","text":"یهویاداع دو زن برای یوآش گرفت و آنها برای او پسران و دختران به دنیا آوردند."},{"book":"دوم تواریخ","chapter":"24","verse":"4","text":"سپس یوآش تصمیم گرفت خانهٔ خداوند را تعمیر کند."},{"book":"دوم تواریخ","chapter":"24","verse":"5","text":"او کاهنان و لاویان را فرا خواند و این دستور را به ایشان داد:"},{"book":"دوم تواریخ","chapter":"24","verse":"6","text":"بنابراین پادشاه، یهویاداع کاهن اعظم را خواست و به او گفت: «چرا از لاویان نخواسته‌ای که بروند و مالیات خانهٔ خدا را که موسی، خدمتگزار خداوند مقرر کرده، از شهرهای یهودا و اورشلیم جمع‌آوری کنند؟»"},{"book":"دوم تواریخ","chapter":"24","verse":"7","text":"(پیروان عتلیای فاسد24‏:7 نگاه کنید به ۲۲‏:۱۰.، خسارات زیادی به خانهٔ خدا وارد کرده بودند و اشیاء مقدّس آن را غارت نموده، آنها را در بتخانهٔ بعل گذاشته بودند.)"},{"book":"دوم تواریخ","chapter":"24","verse":"8","text":"پس پادشاه دستور داد که صندوقی بسازند و آن را بیرون دروازهٔ خانهٔ خداوند بگذارند."},{"book":"دوم تواریخ","chapter":"24","verse":"9","text":"سپس در همهٔ شهرهای یهودا و اورشلیم اعلام نمود که مالیاتی را که موسی برای قوم اسرائیل مقرر کرده، برای خداوند بیاورند."},{"book":"دوم تواریخ","chapter":"24","verse":"10","text":"بنابراین، تمام قوم و رهبرانشان با خوشحالی مالیات خود را می‌آوردند و در آن صندوق می‌ریختند تا اینکه پر می‌شد."},{"book":"دوم تواریخ","chapter":"24","verse":"11","text":"سپس لاویان صندوق را به مسئول آن که از دربار بود تحویل می‌دادند. هر وقت پول زیادی جمع می‌شد کاتب و نمایندهٔ کاهن اعظم پولها را از صندوق خارج می‌کردند و صندوق را دوباره به خانهٔ خدا برمی‌گرداندند. این کار هر روز ادامه داشت و مردم مرتب در صندوق پول می‌ریختند."},{"book":"دوم تواریخ","chapter":"24","verse":"12","text":"پادشاه و یهویاداع پولها را به ناظران کار ساختمانی می‌دادند و ایشان بناها، نجارها و فلزکارها را برای تعمیر خانهٔ خداوند به کار می‌گرفتند."},{"book":"دوم تواریخ","chapter":"24","verse":"13","text":"به این ترتیب، کارگران به تعمیر خانهٔ خدا پرداختند و آن را مستحکم ساخته، به صورت اول درآوردند."},{"book":"دوم تواریخ","chapter":"24","verse":"14","text":"وقتی تعمیرات خانهٔ خدا تمام شد، باقیماندهٔ پول را نزد پادشاه و یهویاداع آوردند و آنها دستور دادند با آن پول، ظروف طلا و نقره و وسایل دیگر برای خانهٔ خداوند درست کنند."},{"book":"دوم تواریخ","chapter":"24","verse":"15","text":"یهویاداع در کمال پیری، در سن ۱۳۰ سالگی درگذشت"},{"book":"دوم تواریخ","chapter":"24","verse":"16","text":"و در شهر داوود در آرامگاه سلطنتی دفن شد، زیرا در اسرائیل برای خدا و خانهٔ او خدمات ارزنده‌ای انجام داده بود."},{"book":"دوم تواریخ","chapter":"24","verse":"17-18","text":"اما پس از مرگ یهویاداع، بزرگان یهودا نزد یوآش پادشاه آمده، با سخنان خود او را تحریک کردند تا دست از خانهٔ خداوند، خدای اجدادش بکشد و همراه ایشان بت شرم‌آور اشیره و بتهای دیگر را بپرستد. پادشاه سخنان آنها را پذیرفت و از این رو بار دیگر خشم خدا بر یهودا و اورشلیم افروخته شد."},{"book":"دوم تواریخ","chapter":"24","verse":"19","text":"خداوند انبیایی فرستاد تا آنها را به سوی خود بازگرداند، ولی مردم اعتنا نکردند."},{"book":"دوم تواریخ","chapter":"24","verse":"20","text":"سپس روح خدا بر زکریا، پسر یهویاداع نازل شد. او در مقابل قوم ایستاده، گفت: «خداوند می‌فرماید: چرا از دستورهای من سرپیچی می‌کنید و خود را دچار مصیبت می‌نمایید. شما مرا ترک گفته‌اید، من هم شما را ترک می‌گویم.»"},{"book":"دوم تواریخ","chapter":"24","verse":"21","text":"بزرگان یهودا بر ضد زکریا توطئه چیدند و به دستور یوآش پادشاه، او را در حیاط خانهٔ خداوند سنگسار کرده، کشتند."},{"book":"دوم تواریخ","chapter":"24","verse":"22","text":"پس یوآش خوبی‌های یهویاداع را فراموش کرد و پسرش را کشت. زکریا قبل از مرگش چنین گفت: «خداوند این را ببیند و از شما بازخواست کند.»"},{"book":"دوم تواریخ","chapter":"24","verse":"23","text":"چند ماه پس از کشته شدن زکریا، نیروهای سوری، یهودا و اورشلیم را تسخیر کردند و همهٔ سران کشور را کشتند. آنها تمام غنایمی را که به چنگ آوردند برای پادشاه سوریه فرستادند."},{"book":"دوم تواریخ","chapter":"24","verse":"24","text":"برای سپاه کوچک سوریه این یک پیروزی بزرگ محسوب می‌شد. خداوند به آنها اجازه داد سپاه نیرومند یهودا را شکست دهند، زیرا مردم یهودا خداوند، خدای اجدادشان را ترک گفته بودند. به این طریق خدا یوآش پادشاه را مجازات کرد."},{"book":"دوم تواریخ","chapter":"24","verse":"25","text":"سوری‌ها یوآش را به شدت مجروح کرده، از آنجا رفتند. در این ضمن دو نفر از افراد یوآش تصمیم گرفتند انتقام خون زکریا پسر یهویاداع را از او بگیرند. پس او را در بسترش کشتند و بعد در شهر داوود دفن کردند، اما نه در آرامگاه سلطنتی."},{"book":"دوم تواریخ","chapter":"24","verse":"26","text":"توطئه‌کنندگان، زاباد پسر یک زن عمونی به نام شمعه و یهوزاباد پسر یک زن موآبی به نام شمریت بودند."},{"book":"دوم تواریخ","chapter":"24","verse":"27","text":"شرح حال پسران یوآش و نبوّتهایی که دربارهٔ او شد و شرح تعمیر خانهٔ خدا در کتاب «تاریخ پادشاهان» نوشته شده است."}]}