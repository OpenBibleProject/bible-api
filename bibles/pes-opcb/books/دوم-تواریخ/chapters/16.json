{"data":[{"book":"دوم تواریخ","chapter":"16","verse":"1","text":"در سال سی و ششم سلطنت آسا، بعشا پادشاه اسرائیل به یهودا لشکر کشید و شهر رامه را بنا کرد تا نگذارد کسی از خارج وارد اورشلیم شود و نزد آسا، پادشاه یهودا رفت و آمد کند."},{"book":"دوم تواریخ","chapter":"16","verse":"2","text":"آسا چون وضع را چنین دید، هر چه طلا و نقره در خزانه‌های خانۀ خداوند و کاخ سلطنتی بود، گرفت و با این پیام برای بنهدد پادشاه سوریه به دمشق فرستاد:"},{"book":"دوم تواریخ","chapter":"16","verse":"3","text":"«بیا مثل پدرانمان با هم متحد شویم. این طلا و نقره‌ای را که برایت می‌فرستم از من بپذیر. پیمان دوستی خود را با بعشا، پادشاه اسرائیل قطع کن تا او از قلمرو من خارج شود.»"},{"book":"دوم تواریخ","chapter":"16","verse":"4","text":"بنهدد با درخواست آسای پادشاه موافقت کرد و با سپاهیان خود به اسرائیل حمله برد و شهرهای عیون، دان، آبل مایم16‏:4 به «آبل بیت‌معکه» نیز معروف بود. و تمام مراکز مهمات و آذوقه را در زمین نفتالی تسخیر کرد."},{"book":"دوم تواریخ","chapter":"16","verse":"5","text":"وقتی بعشای پادشاه این را شنید از بنای رامه دست کشید و از سرزمین یهودا عقب‌نشینی کرد."},{"book":"دوم تواریخ","chapter":"16","verse":"6","text":"آسا تمام مردم یهودا را به رامه آورد و آنها سنگها و چوبهایی را که بعشا به کار برده بود، برداشتند و بردند و با آن، شهرهای جبع و مصفه را بنا کردند."},{"book":"دوم تواریخ","chapter":"16","verse":"7","text":"در این هنگام حنانی نبی نزد آسای پادشاه آمد و به او گفت: «تو به جای اینکه به خداوند، خدای خود تکیه کنی، به پادشاه سوریه متوسل شدی به همین سبب سوری‌ها از چنگ تو خلاصی یافتند."},{"book":"دوم تواریخ","chapter":"16","verse":"8","text":"آیا به یاد نداری که بر سر آن سپاه عظیم حبشه و لیبی، با آن همه ارابه‌ها و سوارانی که داشتند، چه آمد؟ در آن زمان چشم امید تو به خداوند بود و او هم آن سپاه عظیم را به دستت تسلیم نمود."},{"book":"دوم تواریخ","chapter":"16","verse":"9","text":"زیرا خداوند به تمام جهان چشم دوخته است تا کسانی را که از دل و جان به او وفادارند، بیابد و به آنان قوت ببخشد. ولی چون تو احمقانه رفتار کردی؛ از این به بعد همیشه گرفتار جنگ خواهی بود.»"},{"book":"دوم تواریخ","chapter":"16","verse":"10","text":"آسا از سخنان نبی چنان برآشفت که او را به زندان انداخت. از آن پس رفتار آسا با برخی از مردم نیز ظالمانه شد."},{"book":"دوم تواریخ","chapter":"16","verse":"11","text":"شرح کامل رویدادهای دوران سلطنت آسا در کتاب تاریخ پادشاهان یهودا و اسرائیل نوشته شده است."},{"book":"دوم تواریخ","chapter":"16","verse":"12","text":"در سال سی و نهم سلطنت آسا، مرضی در پاهایش ایجاد شد. گرچه مرضش شدت گرفت، ولی او حتی در بیماری خود نیز از خداوند یاری نخواست بلکه فقط به پزشکان امید بست."},{"book":"دوم تواریخ","chapter":"16","verse":"13","text":"آسا در سال چهل و یکم سلطنتش درگذشت."},{"book":"دوم تواریخ","chapter":"16","verse":"14","text":"جنازهٔ او را روی تخت روانی گذاشتند و با انواع عطریات معطر ساختند و بعد در مقبره‌ای که برای خود در شهر داوود ساخته بود، دفن نمودند و آتش بزرگی به احترام او روشن کردند."}]}