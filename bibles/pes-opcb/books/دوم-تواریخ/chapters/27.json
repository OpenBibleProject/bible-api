{"data":[{"book":"دوم تواریخ","chapter":"27","verse":"1","text":"یوتام در سن بیست و پنج سالگی بر تخت سلطنت نشست و شانزده سال در اورشلیم سلطنت نمود. (مادرش یروشا نام داشت و دختر صادوق بود.)"},{"book":"دوم تواریخ","chapter":"27","verse":"2","text":"او مانند پدرش عزیا آنچه در نظر خداوند پسندیده بود انجام می‌داد اما مانند او با سوزاندن بخور در خانهٔ خداوند مرتکب گناه نشد. با این حال مردم هنوز به فساد ادامه می‌دادند."},{"book":"دوم تواریخ","chapter":"27","verse":"3","text":"یوتام دروازهٔ بالایی خانهٔ خداوند را بازسازی کرد و آن قسمت از حصار اورشلیم را که عوفل نام داشت تعمیر اساسی نمود."},{"book":"دوم تواریخ","chapter":"27","verse":"4","text":"در کوهستان یهودا شهرها ساخت و در جنگلها، قلعه‌ها و برجها درست کرد."},{"book":"دوم تواریخ","chapter":"27","verse":"5","text":"او با عمونی‌ها وارد جنگ شد و آنها را شکست داد و تا سه سال، سالیانه ۳٬۴۰۰ کیلوگرم نقره، ۱٬۰۰۰ تن گندم و ۱٬۰۰۰ تن جو از آنها باج گرفت."},{"book":"دوم تواریخ","chapter":"27","verse":"6","text":"یوتام، پادشاه قدرتمندی شد، زیرا از خداوند، خدای خود با وفاداری پیروی می‌کرد."},{"book":"دوم تواریخ","chapter":"27","verse":"7","text":"شرح بقیهٔ رویدادهای دوران سلطنت یوتام، فتوحات و اعمالش در کتاب «تاریخ پادشاهان اسرائیل و یهودا» نوشته شده است."},{"book":"دوم تواریخ","chapter":"27","verse":"8","text":"یوتام در سن بیست و پنج سالگی به سلطنت رسید و شانزده سال در اورشلیم پادشاهی کرد."},{"book":"دوم تواریخ","chapter":"27","verse":"9","text":"وقتی مرد، او را در شهر داوود به خاک سپردند و پسرش آحاز به جای او پادشاه شد."}]}