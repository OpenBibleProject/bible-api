{"data":[{"book":"دوم تواریخ","chapter":"8","verse":"1","text":"بیست سال طول کشید تا سلیمان خانهٔ خداوند و قصر خود را ساخت."},{"book":"دوم تواریخ","chapter":"8","verse":"2","text":"بعد از آن نیروی خود را صرف بازسازی شهرهایی نمود که حیرام، پادشاه صور به او بخشیده بود. سپس عده‌ای از بنی‌اسرائیل را به آن شهرها کوچ داد."},{"book":"دوم تواریخ","chapter":"8","verse":"3","text":"سلیمان به حمات صوبه حمله برد و آن را گرفت."},{"book":"دوم تواریخ","chapter":"8","verse":"4","text":"او شهر تدمور را در بیابان و تمام شهرهای نواحی حمات را که مراکز مهمات و آذوقه بودند، بنا کرد."},{"book":"دوم تواریخ","chapter":"8","verse":"5","text":"سلیمان شهر بیت‌حورون بالا و بیت‌حورون پایین را به شکل قلعه بازسازی نموده و دیوارهای آنها را تعمیر کرد و دروازه‌های پشتبنددار برای آنها کار گذاشت."},{"book":"دوم تواریخ","chapter":"8","verse":"6","text":"سلیمان علاوه بر آنها شهر بعلت و شهرهای دیگری برای انبار مهمات و آذوقه و نگهداری اسبها و ارابه‌ها ساخت. خلاصه هر چه می‌خواست در اورشلیم و لبنان و سراسر قلمرو سلطنت خود بنا کرد."},{"book":"دوم تواریخ","chapter":"8","verse":"7-8","text":"سلیمان از بازماندگان قومهای کنعانی که اسرائیلی‌ها در زمان تصرف کنعان آنها را از بین نبرده بودند، برای بیگاری استفاده می‌کرد. این قومها عبارت بودند از: اموری‌ها، فرزی‌ها، حیتی‌ها، حوی‌ها و یبوسی‌ها. نسل این قومها تا زمان حاضر نیز برده هستند و به بیگاری گرفته می‌شوند."},{"book":"دوم تواریخ","chapter":"8","verse":"9","text":"اما سلیمان از بنی‌اسرائیل کسی را به بیگاری نمی‌گرفت، بلکه ایشان به صورت سرباز، افسر، فرمانده و رئیس ارابه‌رانها خدمت می‌کردند."},{"book":"دوم تواریخ","chapter":"8","verse":"10","text":"دویست و پنجاه نفر نیز به عنوان سرپرست کارگران سلیمان گمارده شده بودند."},{"book":"دوم تواریخ","chapter":"8","verse":"11","text":"سلیمان زن خود را که دختر فرعون بود از شهر داوود به قصر تازه‌ای که برایش ساخته بود، آورد. او نمی‌خواست زنش در کاخ سلطنتی داوود زندگی کند، زیرا می‌گفت: «هر جا که صندوق عهد خداوند به آن داخل شده، مکان مقدّسی است.»"},{"book":"دوم تواریخ","chapter":"8","verse":"12","text":"آنگاه سلیمان بر مذبحی که جلوی ایوان خانهٔ خدا ساخته بود، قربانیهای سوختنی به خداوند تقدیم کرد."},{"book":"دوم تواریخ","chapter":"8","verse":"13","text":"مطابق دستوری که موسی داده بود، او برای هر یک از این روزهای مقدّس قربانی تقدیم می‌کرد: روزهای شبّات، جشنهای ماه نو، سه عید سالیانهٔ پِسَح، هفته‌ها و خیمه‌ها."},{"book":"دوم تواریخ","chapter":"8","verse":"14","text":"سلیمان طبق مقرراتی که پدرش داوود، مرد خدا برای کاهنان و لاویان وضع کرده بود، آنها را سر خدمتشان گماشت. لاویان در وصف خداوند سرود می‌خواندند و کاهنان را در انجام وظایف روزانه کمک می‌کردند. سلیمان نگهبانان را نیز به نگهبانی دروازه‌هایشان گماشت."},{"book":"دوم تواریخ","chapter":"8","verse":"15","text":"کاهنان و لاویان تمام این مقررات را که داوود پادشاه وضع کرده بود، با کمال دقت اجرا می‌کردند. در ضمن ایشان مسئول خزانه‌داری نیز بودند."},{"book":"دوم تواریخ","chapter":"8","verse":"16","text":"در این هنگام، تمام طرحهای ساختمانی سلیمان تکمیل شده بود. از پایه‌ریزی خانهٔ خداوند تا تکمیل ساختمان آن، همهٔ کارها با موفقیت انجام شده بود."},{"book":"دوم تواریخ","chapter":"8","verse":"17","text":"سپس سلیمان به شهرهای عصیون جابر و ایلوت، واقع در خلیج عقبه در زمین ادوم رفت."},{"book":"دوم تواریخ","chapter":"8","verse":"18","text":"حیرام پادشاه کشتی‌هایی به فرماندهی افسران با تجربهٔ خود نزد سلیمان فرستاد. آنها همراه ملوانان سلیمان به سرزمین اوفیر رفتند و از آنجا بیش از پانزده تن طلا برای سلیمان آوردند."}]}