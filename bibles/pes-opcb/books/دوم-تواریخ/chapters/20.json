{"data":[{"book":"دوم تواریخ","chapter":"20","verse":"1","text":"پس از چندی، لشکر موآب و عمون به اتفاق معونی‌ها برای جنگ با یهوشافاط، پادشاه یهودا بسیج شدند."},{"book":"دوم تواریخ","chapter":"20","verse":"2","text":"به یهوشافاط خبر رسید که سپاهی بزرگ از آن سوی دریای مرده، از ادوم20‏:2 در یکی از نسخه‌های عبری چنین است. در اغلب نسخه‌های عبری و قدیمی «اَرام» آمده است. به جنگ او می‌آیند و به حَصّون تامار رسیده‌اند. (حصون‌تامار همان «عین جدی» است.)"},{"book":"دوم تواریخ","chapter":"20","verse":"3","text":"یهوشافاط از این خبر بسیار ترسید و از خداوند کمک خواست. سپس دستور داد تمام مردم یهودا روزه بگیرند."},{"book":"دوم تواریخ","chapter":"20","verse":"4","text":"مردم از سراسر یهودا به اورشلیم آمدند تا دعا کرده، از خداوند کمک بخواهند."},{"book":"دوم تواریخ","chapter":"20","verse":"5","text":"وقتی همه در حیاط تازهٔ خانهٔ خداوند جمع شدند، یهوشافاط در میان آنها ایستاد و چنین دعا کرد:"},{"book":"دوم تواریخ","chapter":"20","verse":"6","text":"«ای خداوند، خدای اجداد ما، یگانه خدای آسمانها، فرمانروای تمام ممالک دنیا، تو قدرتمند و عظیم هستی. کیست که بتواند در برابر تو بایستد؟"},{"book":"دوم تواریخ","chapter":"20","verse":"7","text":"تو خدای ما هستی. هنگام ورود قوم اسرائیل به این سرزمین، تو اقوام بت‌پرست را از اینجا بیرون راندی و این سرزمین را تا به ابد به فرزندان دوست خود ابراهیم بخشیدی."},{"book":"دوم تواریخ","chapter":"20","verse":"8","text":"قوم تو در اینجا ساکن شدند و این عبادتگاه را برای تو ساختند"},{"book":"دوم تواریخ","chapter":"20","verse":"9","text":"تا در چنین مواقعی که بلای جنگ و مرض و قحطی دامنگیر آنان می‌شود، در این خانه در حضورت بایستند (زیرا که تو در اینجا حضور داری)، و برای نجات خود به درگاه تو دعا کنند و تو دعای ایشان را اجابت فرموده، آنان را نجات دهی."},{"book":"دوم تواریخ","chapter":"20","verse":"10","text":"«حال ملاحظه فرما که سپاهیان عمون و موآب و ادوم چه می‌کنند! تو به اجداد ما که از مصر بیرون آمدند، اجازه ندادی به این ممالک حمله کنند. پس سرزمینشان را دور زدند و آنها را از بین نبردند."},{"book":"دوم تواریخ","chapter":"20","verse":"11","text":"ببین اکنون پاداش ما را چگونه می‌دهند! آمده‌اند تا ما را از سرزمینی که تو آن را به ما بخشیده‌ای، بیرون کنند."},{"book":"دوم تواریخ","chapter":"20","verse":"12","text":"ای خدای ما، آیا تو آنها را مجازات نخواهی کرد؟ ما برای مقابله با این سپاه بزرگ قدرتی نداریم. کاری از دست ما برنمی‌آید، جز اینکه منتظر کمک تو باشیم.»"},{"book":"دوم تواریخ","chapter":"20","verse":"13","text":"تمام مردان یهودا با زنان و فرزندان خود آمده، در حضور خداوند ایستاده بودند."},{"book":"دوم تواریخ","chapter":"20","verse":"14","text":"آنگاه روح خداوند بر یکی از مردانی که در آنجا ایستاده بود، نازل شد. نام این مرد یحزئیل بود. (یحزئیل پسر زکریا، زکریا پسر بنایا، بنایا پسر یعی‌ئیل و یعی‌ئیل پسر متنیای لاوی از طایفهٔ آساف بود.)"},{"book":"دوم تواریخ","chapter":"20","verse":"15","text":"یحزئیل گفت: «ای مردم یهودا و اورشلیم، ای یهوشافاط پادشاه، به من گوش دهید! خداوند می‌فرماید: نترسید! از این سپاه نیرومند دشمن وحشت نکنید! زیرا شما نمی‌جنگید، بلکه من به جای شما با آنها می‌جنگم."},{"book":"دوم تواریخ","chapter":"20","verse":"16","text":"فردا برای مقابله با آنها بروید. شما آنها را خواهید دید که از دامنه‌های صیص، در انتهای دره‌ای در بیابان یروئیل بالا می‌آیند."},{"book":"دوم تواریخ","chapter":"20","verse":"17","text":"اما ای مردم یهودا و اورشلیم لازم نیست شما با آنها بجنگید. فقط بایستید و منتظر باشید؛ آنگاه خواهید دید خداوند چگونه شما را نجات می‌دهد. نترسید و روحیهٔ خود را نبازید. به مقابله با دشمن بروید، زیرا خداوند با شماست.»"},{"book":"دوم تواریخ","chapter":"20","verse":"18","text":"یهوشافاط پادشاه و تمام مردم یهودا و اورشلیم که در آنجا ایستاده بودند در حضور خداوند به خاک افتادند و او را سجده کردند."},{"book":"دوم تواریخ","chapter":"20","verse":"19","text":"سپس لاویان طوایف قهات و قورح بلند شدند و با صدای بلند در وصف خداوند، خدای اسرائیل سرود خواندند."},{"book":"دوم تواریخ","chapter":"20","verse":"20","text":"صبح زود روز بعد، سپاه یهودا به بیابان تقوع رهسپار شد. در این ضمن یهوشافاط ایستاد و گفت: «ای مردم یهودا و اورشلیم گوش کنید: به خداوند، خدای خود ایمان داشته باشید تا پیروز شوید. سخنان انبیای او را باور کنید تا موفق شوید.»"},{"book":"دوم تواریخ","chapter":"20","verse":"21","text":"یهوشافاط بعد از مشورت با سران قوم، دستور داد که دستهٔ سرایندگانی آراسته به جامه‌های مقدّس تشکیل گردد و پیشاپیش سپاه برود و در وصف خداوند بسراید و بگوید: «خداوند را حمد و ستایش کنید، زیرا محبت او ابدی است.»"},{"book":"دوم تواریخ","chapter":"20","verse":"22","text":"همین که ایشان مشغول سراییدن و حمد گفتن شدند، خداوند سپاهیان موآب و عمون و ادوم را به جان هم انداخت."},{"book":"دوم تواریخ","chapter":"20","verse":"23","text":"سپاهیان عمون و موآب بر ضد سپاه ادوم برخاستند و همه را کشتند. بعد از آن عمونی‌ها و موآبی‌ها به جان هم افتادند."},{"book":"دوم تواریخ","chapter":"20","verse":"24","text":"وقتی سربازان یهودا به برج دیدبانی بیابان رسیدند، دیدند اجساد دشمنان تا جایی که چشم کار می‌کرد بر زمین افتاده و همه از بین رفته بودند."},{"book":"دوم تواریخ","chapter":"20","verse":"25","text":"یهوشافاط و سربازانش به سراغ جنازه‌ها رفتند و پول و لباس و جواهرات فراوان یافتند. غنیمت به قدری زیاد بود که جمع‌آوری آن سه روز طول کشید."},{"book":"دوم تواریخ","chapter":"20","verse":"26","text":"روز چهارم در «درهٔ برکت» (که همان روز این اسم را بر آن دره گذاشتند و تا به امروز هم به همان نام معروف است)، جمع شدند و خداوند را برای برکاتش ستایش کردند."},{"book":"دوم تواریخ","chapter":"20","verse":"27","text":"سپس سپاهیان یهودا با خوشحالی تمام از اینکه خداوند ایشان را از چنگ دشمن نجات داده بود به دنبال یهوشافاط پیروزمندانه به اورشلیم بازگشتند."},{"book":"دوم تواریخ","chapter":"20","verse":"28","text":"آنها با صدای عود و بربط و شیپور به اورشلیم آمدند و به خانهٔ خداوند رفتند."},{"book":"دوم تواریخ","chapter":"20","verse":"29","text":"وقتی قومهای همسایه شنیدند که خداوند با دشمنان اسرائیل جنگیده است، ترس خدا آنها را فرا گرفت."},{"book":"دوم تواریخ","chapter":"20","verse":"30","text":"در سرزمین یهوشافاط صلح برقرار شد، زیرا خدایش به او آسایش بخشیده بود."},{"book":"دوم تواریخ","chapter":"20","verse":"31","text":"یهوشافاط در سن سی و پنج سالگی پادشاه یهودا شد و بیست و پنج سال در اورشلیم سلطنت کرد. مادرش عزوبه نام داشت و دختر شلحی بود."},{"book":"دوم تواریخ","chapter":"20","verse":"32","text":"او مثل پدرش آسا، مطابق میل خداوند عمل می‌کرد."},{"book":"دوم تواریخ","chapter":"20","verse":"33","text":"ولی با این همه، بتخانه‌ها را که بر بالای تپه‌ها بود، خراب نکرد و قوم هنوز با تمام دل و جان به سوی خدای اجداد خود بازگشت نکرده بودند."},{"book":"دوم تواریخ","chapter":"20","verse":"34","text":"شرح بقیهٔ رویدادهای دوران سلطنت یهوشافاط، از اول تا آخر، در کتاب «تاریخ ییهو پسر حنانی» که جزو «کتاب تاریخ پادشاهان اسرائیل» است، یافت می‌شود."},{"book":"دوم تواریخ","chapter":"20","verse":"35","text":"یهوشافاط، پادشاه یهودا در روزهای آخر عمرش با اخزیا، پادشاه اسرائیل که بسیار شرور بود پیمان بست."},{"book":"دوم تواریخ","chapter":"20","verse":"36","text":"آنها در عصیون جابر کشتی‌های بزرگ تجاری ساختند."},{"book":"دوم تواریخ","chapter":"20","verse":"37","text":"آنگاه العازار (پسر دوداواهوی مریشاتی) بر ضد یهوشافاط پیشگویی کرد و گفت: «چون تو با اخزیای پادشاه متحد شدی، خداوند زحمات تو را بر باد خواهد داد.» پس آن کشتی‌ها شکسته شدند و هرگز به سفر تجاری نرفتند."}]}