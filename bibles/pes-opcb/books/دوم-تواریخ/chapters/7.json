{"data":[{"book":"دوم تواریخ","chapter":"7","verse":"1-2","text":"وقتی دعای سلیمان به پایان رسید، از آسمان آتشی فرود آمد و قربانیها را سوزانید و حضور پرجلال خداوند عبادتگاه را پر کرد، به طوری که کاهنان نتوانستند داخل خانهٔ خداوند شوند!"},{"book":"دوم تواریخ","chapter":"7","verse":"3","text":"بنی‌اسرائیل چون این منظره را دیدند بر خاک افتاده، خداوند را به سبب نیکویی و محبت بی‌پایانش سجده و ستایش کردند."},{"book":"دوم تواریخ","chapter":"7","verse":"4","text":"آنگاه پادشاه و همۀ قوم قربانیها به خداوند تقدیم کردند."},{"book":"دوم تواریخ","chapter":"7","verse":"5","text":"سلیمان پادشاه بیست و دو هزار گاو و صد و بیست هزار گوسفند قربانی کرد. به این ترتیب، پادشاه و همۀ قوم خانۀ خدا را تبرک نمودند."},{"book":"دوم تواریخ","chapter":"7","verse":"6","text":"کاهنان سر خدمت بودند و لاویان سرود شکرگزاری می‌خواندند و می‌گفتند: «محبت او بی‌پایان است.» آنها از آلات موسیقی‌ای استفاده می‌کردند که داوود پادشاه ساخته بود و در زمان او برای ستایش خداوند به کار می‌رفت. سپس وقتی کاهنان شیپورها را نواختند، تمام جماعت بر پا ایستادند."},{"book":"دوم تواریخ","chapter":"7","verse":"7","text":"سلیمان آن روز، وسط حیاط خانهٔ خداوند را برای قربانی کردن تقدیس7‏:7 تقدیس یعنی جدا کردن، اختصاص دادن و مقدّس ساختن. کرد، زیرا مذبح مفرغین گنجایش آن همه قربانیهای سوختنی و هدایای آردی و چربی قربانیهای سلامتی را نداشت."},{"book":"دوم تواریخ","chapter":"7","verse":"8","text":"سلیمان و تمام مردم اسرائیل، عید خیمه‌ها را تا هفت روز جشن گرفتند. عدهٔ زیادی از گذرگاه حمات تا سرحد مصر آمده بودند تا در این جشن شرکت کنند."},{"book":"دوم تواریخ","chapter":"7","verse":"9","text":"آنها هفت روز برای تبرک مذبح و هفت روز دیگر برای عید خیمه‌ها صرف کردند و در روز آخر، جشن دیگری بر پا داشتند."},{"book":"دوم تواریخ","chapter":"7","verse":"10","text":"روز بعد یعنی بیست و سوم ماه هفتم، سلیمان مردم را روانهٔ خانه‌هایشان کرد. آنها برای تمام برکاتی که خداوند به داوود و سلیمان و قوم خود اسرائیل عطا کرده بود، خوشحال بودند."},{"book":"دوم تواریخ","chapter":"7","verse":"11","text":"پس از آنکه سلیمان بنای خانهٔ خداوند و کاخ سلطنتی خود را تمام کرد و تمام طرحهایی را که برای آنها داشت تکمیل نمود،"},{"book":"دوم تواریخ","chapter":"7","verse":"12","text":"یک شب، خداوند بر او ظاهر شد و فرمود: «من دعای تو را مستجاب کرده و این خانه را انتخاب نموده‌ام تا مردم در آنجا برای من قربانی کنند."},{"book":"دوم تواریخ","chapter":"7","verse":"13","text":"هرگاه آسمان را ببندم تا باران نبارد، یا امر کنم که ملخ تمام محصولات زمین را بخورد، و بلا بر قوم خود نازل کنم،"},{"book":"دوم تواریخ","chapter":"7","verse":"14","text":"اگر قوم من که به اسم من خوانده می‌شوند فروتن شده، دعا کنند و مرا بطلبند و از راههای بد خویش بازگشت نمایند، آنگاه ایشان را از آسمان اجابت نموده، گناهانشان را می‌بخشم و سلامتی را به سرزمین آنها باز می‌گردانم."},{"book":"دوم تواریخ","chapter":"7","verse":"15","text":"از این پس، چشمانم بر این خانه خواهد بود و گوشهایم دعاهایی را که در آنجا کرده می‌شود خواهد شنید،"},{"book":"دوم تواریخ","chapter":"7","verse":"16","text":"زیرا این خانه را برگزیده‌ام و آن را تقدیس‏7‏:16 تقدیس یعنی جدا کردن، اختصاص دادن و مقدّس ساختن. کرده‌ام تا نام من تا به ابد بر آن باشد. چشم و دل من همیشه بر این خانه خواهد بود."},{"book":"دوم تواریخ","chapter":"7","verse":"17","text":"«اگر تو مثل پدرت داوود مرا پیروی کنی و اوامر و احکام مرا نگه داری،"},{"book":"دوم تواریخ","chapter":"7","verse":"18","text":"آنگاه همان‌طور که به پدرت داوود قول داده‌ام همیشه یک نفر از نسل او بر اسرائیل سلطنت خواهد کرد."},{"book":"دوم تواریخ","chapter":"7","verse":"19","text":"«ولی اگر شما از دستورهایی که به شما داده‌ام سرپیچی کنید و از من روی بگردانید و به بت‌پرستی بگرایید،"},{"book":"دوم تواریخ","chapter":"7","verse":"20","text":"آنگاه بنی‌اسرائیل را از این سرزمین که به آنان بخشیده‌ام، بیرون می‌رانم و حتی این خانه را که به نام خود تقدیس نموده‌ام ترک خواهم گفت، به طوری که اسرائیل رسوا شده، زبانزد قومهای دیگر خواهد شد."},{"book":"دوم تواریخ","chapter":"7","verse":"21","text":"این خانه که چنین شهرتی دارد با خاک یکسان خواهد گردید، به طوری که هر کس از کنارش بگذرد حیران شده، خواهد پرسید: ”چرا خداوند با این سرزمین و این خانه چنین کرده است؟“"},{"book":"دوم تواریخ","chapter":"7","verse":"22","text":"در جواب خواهند گفت: ”چون بنی‌اسرائیل خداوند، خدای اجدادشان را که آنها را از مصر بیرون آورده بود ترک گفته، بت‌پرست شدند، به همین علّت خدا این بلا را بر سر آنها آورده است.“»"}]}