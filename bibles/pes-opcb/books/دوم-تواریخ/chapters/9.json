{"data":[{"book":"دوم تواریخ","chapter":"9","verse":"1","text":"ملکهٔ سبا وقتی آوازهٔ حکمت سلیمان را شنید، خواست به دیدار او برود و با طرح مسائل دشوار او را آزمایش کند. پس به همراهی سواران بسیار و کاروانی از شتران با بار طلا، جواهرات و عطریات به شهر اورشلیم آمد و مسائل خود را با سلیمان در میان گذاشت."},{"book":"دوم تواریخ","chapter":"9","verse":"2","text":"سلیمان به تمام سؤالات او جواب داد. پاسخ هیچ مسئله‌ای برای سلیمان مشکل نبود."},{"book":"دوم تواریخ","chapter":"9","verse":"3-4","text":"وقتی ملکهٔ سبا سخنان حکیمانهٔ سلیمان را شنید و کاخ زیبا، خوراک شاهانه، تشریفات درباریان و مقامات، خدمت منظم خدمتکاران و ساقیان، و قربانیهایی که در خانهٔ خداوند تقدیم می‌شد، همه را به چشم خود دید مات و مبهوت ماند!"},{"book":"دوم تواریخ","chapter":"9","verse":"5","text":"پس به سلیمان گفت: «اینک باور می‌کنم که هر چه در مملکتم دربارهٔ حکمت تو و کارهای بزرگت شنیده‌ام، همه راست بوده است."},{"book":"دوم تواریخ","chapter":"9","verse":"6","text":"باور نمی‌کردم تا اینکه آمدم و با چشمان خود دیدم. حکمت تو بیش از آنست که فکرش را می‌کردم!"},{"book":"دوم تواریخ","chapter":"9","verse":"7","text":"خوشا به حال این قوم و خوشا به حال این درباریان که همیشه سخنان حکیمانهٔ تو را می‌شنوند!"},{"book":"دوم تواریخ","chapter":"9","verse":"8","text":"خداوند، خدای تو را ستایش می‌کنم که تو را برگزیده تا بر قوم او سلطنت کنی. خدای تو قوم اسرائیل را دوست دارد و می‌خواهد ایشان را تا به ابد حفظ نماید، به همین سبب است که تو را به پادشاهی ایشان گمارده، تا به عدل و انصاف بر آنان سلطنت کنی!»"},{"book":"دوم تواریخ","chapter":"9","verse":"9","text":"سپس ملکهٔ سبا به سلیمان هدایای فراوانی داد. این هدایا عبارت بودند از: چهار تن طلا، مقدار زیادی عطریات بی‌نظیر و سنگهای گرانبها."},{"book":"دوم تواریخ","chapter":"9","verse":"10","text":"(ملوانان کشتیهای حیرام پادشاه و سلیمان پادشاه از اوفیر، طلا، سنگهای گرانبها و چوب صندل آوردند."},{"book":"دوم تواریخ","chapter":"9","verse":"11","text":"سلیمان پادشاه از همین چوبهای صندل، پلکان خانهٔ خداوند و کاخ سلطنتی خود را ساخت و برای دستهٔ نوازندگان نیز از این چوب، عود و بربط درست کرد. تا به آن روز چنین چوبهای مرغوبی در سراسر سرزمین یهودا دیده نشده بود.)"},{"book":"دوم تواریخ","chapter":"9","verse":"12","text":"سلیمان پادشاه علاوه بر چیزهایی که خود ملکهٔ سبا خواست، هدایایی به ارزش همان هدایایی که برایش آورده بود، به او داد. سپس ملکهٔ سبا و همراهانش به مملکت خویش بازگشتند."},{"book":"دوم تواریخ","chapter":"9","verse":"13-14","text":"سلیمان پادشاه علاوه بر دریافت مالیات و سود بازرگانی، هر سال بیست و سه تن طلا هم عایدش می‌شد. پادشاهان عرب و حاکمان سرزمین اسرائیل نیز طلا و نقره برای سلیمان می‌آوردند."},{"book":"دوم تواریخ","chapter":"9","verse":"15","text":"سلیمان از این طلا دویست سپر بزرگ، هر کدام به وزن سه و نیم کیلو"},{"book":"دوم تواریخ","chapter":"9","verse":"16","text":"و سیصد سپر کوچک، هر یک به وزن دو کیلو ساخت. پادشاه این سپرها را در تالار بزرگ قصر خود که «جنگل لبنان» نام داشت، گذاشت."},{"book":"دوم تواریخ","chapter":"9","verse":"17","text":"او یک تخت سلطنتی بزرگ نیز از عاج با روکش طلای ناب ساخت."},{"book":"دوم تواریخ","chapter":"9","verse":"18","text":"این تخت شش پله، و یک زیرپایی متصل به تخت داشت. در دو طرف تخت دو دسته بود که کنار هر دسته، یک مجسمهٔ شیر قرار داشت."},{"book":"دوم تواریخ","chapter":"9","verse":"19","text":"در دو طرف هر یک از پله‌ها نیز دو مجسمهٔ شیر نصب شده بود. این تخت در تمام دنیا بی‌نظیر بود!"},{"book":"دوم تواریخ","chapter":"9","verse":"20","text":"همهٔ جامهای سلیمان و ظروف تالار «جنگل لبنان» از طلای خالص بود. در میان آنها حتی یک ظرف نقره هم پیدا نمی‌شد، چون طلا به حدی فراوان بود که دیگر نقره ارزشی نداشت!"},{"book":"دوم تواریخ","chapter":"9","verse":"21","text":"کشتیهای تجاری سلیمان پادشاه با کمک ملوانان حیرام هر سه سال یک بار با بارهای طلا، نقره، عاج، میمون و طاووس وارد بنادر اسرائیل می‌شدند."},{"book":"دوم تواریخ","chapter":"9","verse":"22","text":"سلیمان از تمام پادشاهان دنیا ثروتمندتر و داناتر بود."},{"book":"دوم تواریخ","chapter":"9","verse":"23","text":"پادشاهان دنیا مشتاق دیدن سلیمان بودند تا شاهد حکمتی باشند که خدا به او داده بود."},{"book":"دوم تواریخ","chapter":"9","verse":"24","text":"هر سال عده‌ای به دیدن او می‌آمدند و با خود هدایایی از طلا و نقره، لباس، عطریات، اسلحه، اسب و قاطر برایش می‌آوردند."},{"book":"دوم تواریخ","chapter":"9","verse":"25","text":"علاوه بر این، سلیمان در پایتخت خود اورشلیم و سایر شهرها چهار هزار آخور اسب و محل نگهداری ارابه‌ها و دوازده هزار اسب داشت."},{"book":"دوم تواریخ","chapter":"9","verse":"26","text":"او بر همهٔ پادشاهان و سرزمینهای آنها از رود فرات تا مملکت فلسطین و از آنجا تا مرز سرزمین مصر فرمانروایی می‌کرد."},{"book":"دوم تواریخ","chapter":"9","verse":"27","text":"در روزگار سلیمان در اورشلیم، نقره مثل ریگ بیابان فراوان بود و الوارهای گرانبهای سرو، مانند چوب معمولی مصرف می‌شد!"},{"book":"دوم تواریخ","chapter":"9","verse":"28","text":"اسبهای سلیمان را از مصر و کشورهای دیگر می‌آوردند."},{"book":"دوم تواریخ","chapter":"9","verse":"29","text":"شرح بقیهٔ رویدادهای دوران سلطنت سلیمان، از اول تا آخر، در کتاب «تاریخ ناتان نبی»، «نبوّت اخیای شیلونی» و «رویاهای یعدوی نبی» که وقایع یربعام پسر نباط را نیز در بر دارد، نوشته شده است."},{"book":"دوم تواریخ","chapter":"9","verse":"30","text":"سلیمان مدت چهل سال در اورشلیم بر تمام اسرائیل سلطنت کرد."},{"book":"دوم تواریخ","chapter":"9","verse":"31","text":"وقتی مرد، او را در شهر پدرش داوود دفن کردند و پسرش رحبعام به جای او پادشاه شد."}]}