{"data":[{"book":"دوم تواریخ","chapter":"2","verse":"1","text":"سلیمان تصمیم گرفت خانه‌ای برای عبادت خداوند و قصری برای خودش بسازد."},{"book":"دوم تواریخ","chapter":"2","verse":"2","text":"این کار احتیاج به هفتاد هزار کارگر، هشتاد هزار سنگتراش و سه هزار و ششصد سرکارگر داشت."},{"book":"دوم تواریخ","chapter":"2","verse":"3","text":"سلیمان قاصدی را با این پیام نزد حیرام، پادشاه صور فرستاد: «همان‌طور که برای پدرم داوود چوب سرو فرستادی تا قصر خود را بسازد، برای من هم بفرست."},{"book":"دوم تواریخ","chapter":"2","verse":"4","text":"در نظر دارم خانه‌ای برای عبادت خداوند، خدای خود بسازم تا در آن مکان مقدّس در حضور خداوند بخور خوشبو بسوزانیم و نان حضور را به طور مرتب در خانهٔ خدا بگذاریم و هر روز صبح و عصر و روزهای شَبّات و در جشنهای ماه نو و سایر عیدهای خداوند، خدایمان در آنجا قربانی تقدیم کنیم زیرا این حکم خدا به قوم اسرائیل است."},{"book":"دوم تواریخ","chapter":"2","verse":"5","text":"می‌خواهم برای خدا خانهٔ بزرگی بسازم، زیرا خدای ما از جمیع خدایان بزرگتر است."},{"book":"دوم تواریخ","chapter":"2","verse":"6","text":"اما چه کسی می‌تواند خانه‌ای که شایستهٔ او باشد، بسازد؟ حتی آسمانها نیز گنجایش او را ندارند! من کیستم که برای او خانه‌ای بسازم؟ این مکانی که می‌سازم فقط عبادتگاهی خواهد بود که در آن برای عبادت او بخور بسوزانیم."},{"book":"دوم تواریخ","chapter":"2","verse":"7","text":"«پس صنعتگر ماهری برایم بفرست که زرگری، نقره‌کاری و فلزکاری بداند و در بافتن پارچه‌های ارغوانی، قرمز و آبی ماهر باشد. در ضمن، او باید حکاکی نیز بداند تا در کنار صنعتگران یهودا و اورشلیم که پدرم داوود آنها را برگزیده، کار کند."},{"book":"دوم تواریخ","chapter":"2","verse":"8","text":"همچنین چوبهای سرو، صنوبر و صندل از جنگلهای لبنان برای من بفرست، زیرا افراد تو در بریدن چوب ماهر هستند و مردان من هم به ایشان کمک خواهند کرد."},{"book":"دوم تواریخ","chapter":"2","verse":"9","text":"مقدار زیادی چوب لازم است، چون خانه‌ای که می‌خواهم بسازم بسیار بزرگ و باشکوه است."},{"book":"دوم تواریخ","chapter":"2","verse":"10","text":"من دو هزار تن گندم و دو هزار تن جو، چهارصد هزار لیتر شراب و چهارصد هزار لیتر روغن زیتون به چوب‌بران تو خواهم داد.»"},{"book":"دوم تواریخ","chapter":"2","verse":"11","text":"حیرام پادشاه در جواب سلیمان چنین نوشت: «چون خداوند قوم خود را دوست دارد به همین جهت تو را پادشاه آنها کرده است."},{"book":"دوم تواریخ","chapter":"2","verse":"12","text":"یهوه، خدای اسرائیل را که آفرینندهٔ آسمان و زمین است شکر و سپاس باد که چنین پسر دانا و هوشیار و فهمیده‌ای به داوود داده تا عبادتگاهی برای خداوند و قصری برای خود بسازد."},{"book":"دوم تواریخ","chapter":"2","verse":"13","text":"«من صنعتگر پدرم، حورام را می‌فرستم. او مردی دانا و با استعداد است."},{"book":"دوم تواریخ","chapter":"2","verse":"14","text":"مادرش یهودی و از قبیلهٔ دان است و پدرش اهل صور می‌باشد. او در زرگری و نقره‌کاری و فلزکاری بسیار ماهر است. در ضمن در سنگتراشی و نجاری و نساجی سررشته دارد. در حکاکی تجربهٔ زیادی دارد و از عهدهٔ انجام هر طرحی برمی‌آید. او می‌تواند با پارچه‌های ارغوانی و آبی و سرخ و کتانِ ریز کار کند. او با صنعتگران تو و آنانی که سرور من داوود تعیین کرده، کار خواهد کرد."},{"book":"دوم تواریخ","chapter":"2","verse":"15","text":"پس گندم، جو، روغن زیتون و شرابی را که وعده داده‌ای، بفرست."},{"book":"دوم تواریخ","chapter":"2","verse":"16","text":"ما نیز از کوههای لبنان به قدر احتیاج الوار تهیه خواهیم کرد و آنها را به هم بسته، به آب می‌اندازیم و از کنار دریا به طور شناور به یافا می‌آوریم. از آنجا تو می‌توانی آنها را تحویل گرفته، به اورشلیم ببری.»"},{"book":"دوم تواریخ","chapter":"2","verse":"17","text":"در این هنگام سلیمان تمام بیگانه‌های اسرائیل را سرشماری کرد؛ تعداد آنها ۱۵۳٬۶۰۰ نفر بود. (این سرشماری غیر از سرشماری بود که داوود به عمل آورده بود.)"},{"book":"دوم تواریخ","chapter":"2","verse":"18","text":"سلیمان ۷۰٬۰۰۰ نفر از آنها را برای حمل بار، ۸۰٬۰۰۰ نفر را برای تراشیدن سنگ در کوهستان و ۳٬۶۰۰ نفر را به عنوان سرکارگر تعیین کرد."}]}