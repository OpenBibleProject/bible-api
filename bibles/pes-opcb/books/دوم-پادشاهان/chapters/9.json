{"data":[{"book":"دوم پادشاهان","chapter":"9","verse":"1","text":"در این هنگام الیشع یک نفر از گروه انبیا را احضار کرد و به او گفت: «برای رفتن به راموت جلعاد آماده شو. این ظرف روغن زیتون را نیز بردار و همراه خود ببر."},{"book":"دوم پادشاهان","chapter":"9","verse":"2","text":"وقتی به آنجا رسیدی ییهو را پیدا کن. او پسر یهوشافاط و نوهٔ نمشی است. او را از نزد دوستانش به اتاق خلوتی ببر"},{"book":"دوم پادشاهان","chapter":"9","verse":"3","text":"و این روغن را بر سرش بریز. به او بگو که خداوند او را به پادشاهی اسرائیل انتخاب کرده است. سپس در را باز کن و به سرعت از آنجا دور شو.»"},{"book":"دوم پادشاهان","chapter":"9","verse":"4","text":"وقتی آن نبی جوان به راموت جلعاد رسید،"},{"book":"دوم پادشاهان","chapter":"9","verse":"5","text":"ییهو را دید که با سایر سرداران لشکر نشسته است. پس به او گفت: «ای سردار، برای شما پیغامی دارم.»"},{"book":"دوم پادشاهان","chapter":"9","verse":"6","text":"بنابراین ییهو بلند شد و به داخل خانه رفت. آن نبی روغن را بر سر ییهو ریخت و گفت که خداوند، خدای اسرائیل می‌فرماید: «من تو را به پادشاهی قوم خود، اسرائیل انتخاب کرده‌ام."},{"book":"دوم پادشاهان","chapter":"9","verse":"7","text":"تو باید خاندان سَروَرت اَخاب را نابود کنی، و من از این راه انتقام خون انبیا و سایر خدمتگزاران مرا که به دست ایزابل، همسر اَخاب کشته شده‌اند، خواهم گرفت."},{"book":"دوم پادشاهان","chapter":"9","verse":"8","text":"ریشهٔ خاندان اَخاب باید به کلی از زمین کنده شود و تمام مردانش نابود شوند."},{"book":"دوم پادشاهان","chapter":"9","verse":"9","text":"دودمان او را از بین خواهم برد همان‌طور که خاندان یربعام (پسر نباط) و بعشا (پسر اخیا) را از بین بردم."},{"book":"دوم پادشاهان","chapter":"9","verse":"10","text":"ایزابل زن اَخاب را در یزرعیل سگها خواهند خورد و کسی او را دفن نخواهد کرد.»"},{"book":"دوم پادشاهان","chapter":"9","verse":"11","text":"وقتی ییهو نزد سرداران همقطار خود بازگشت، از او پرسیدند: «آن دیوانه از تو چه می‌خواست؟ آیا اتفاقی افتاده است؟»"},{"book":"دوم پادشاهان","chapter":"9","verse":"12","text":"گفتند: «نه، ما نمی‌دانیم. بگو چه گفت.»"},{"book":"دوم پادشاهان","chapter":"9","verse":"13","text":"سرداران فوری پله‌های خانه را با رداهای خود فرش کردند و شیپور زده، اعلان کردند: «ییهو پادشاه است!»"},{"book":"دوم پادشاهان","chapter":"9","verse":"14","text":"آنگاه ییهو (پسر یهوشافاط و نوهٔ نمشی) بر ضد یورام پادشاه، قیام کرد."},{"book":"دوم پادشاهان","chapter":"9","verse":"15","text":"در این هنگام به یزرعیل بازگشته بود تا از جراحاتی که در جنگ برداشته بود، التیام پیدا کند.)"},{"book":"دوم پادشاهان","chapter":"9","verse":"16","text":"سپس ییهو بر ارابه‌ای سوار شد و به یزرعیل رفت. یورام مجروح و در شهر یزرعیل بستری بود. (اخزیا، پادشاه یهودا نیز که به عیادت او رفته بود، در آنجا به سر می‌برد.)"},{"book":"دوم پادشاهان","chapter":"9","verse":"17","text":"دیدبانی که بر برج شهر یزرعیل بود، وقتی دید ییهو و همراهانش می‌آیند با صدای بلند خبر داده، گفت: «چند سوار به این طرف می‌آیند.»"},{"book":"دوم پادشاهان","chapter":"9","verse":"18","text":"پس سواری به پیشواز ییهو رفت و گفت: «پادشاه می‌خواهد بداند که خبر خوشی دارید یا نه.»"},{"book":"دوم پادشاهان","chapter":"9","verse":"19","text":"پس پادشاه سوار دیگری فرستاد. او نزد ایشان رفت و گفت: «پادشاه می‌خواهد بداند که خبر خوشی دارید یا نه.»"},{"book":"دوم پادشاهان","chapter":"9","verse":"20","text":"دیدبان باز خبر داده، گفت: «او هم باز نگشت! این سوار باید ییهو باشد چون دیوانه‌وار می‌راند.»"},{"book":"دوم پادشاهان","chapter":"9","verse":"21","text":"یورام پادشاه فرمان داده، گفت: «ارابهٔ مرا آماده کنید!» آنگاه او و اخزیا، پادشاه یهودا، هر یک بر ارابه خود سوار شده، به استقبال ییهو از شهر بیرون رفتند و در مزرعهٔ نابوت یزرعیلی به او رسیدند."},{"book":"دوم پادشاهان","chapter":"9","verse":"22","text":"یورام از او پرسید: «ای ییهو، آیا خبر خوشی داری؟»"},{"book":"دوم پادشاهان","chapter":"9","verse":"23","text":"یورام چون این را شنید ارابه‌اش را برگردانید و در حال فرار به اخزیا گفت: «اخزیا، خیانت است! خیانت!»"},{"book":"دوم پادشاهان","chapter":"9","verse":"24","text":"آنگاه ییهو کمان خود را با قوت تمام کشیده به وسط شانه‌های یورام نشانه رفت و قلب او را شکافت و او به کف ارابه‌اش افتاد."},{"book":"دوم پادشاهان","chapter":"9","verse":"25-26","text":"ییهو به سردار خود، بِدقَر گفت: «جنازهٔ او را بردار و به داخل مزرعهٔ نابوت بینداز، زیرا یکبار که من و تو سوار بر ارابه، پشت سر پدرش اَخاب بودیم، خداوند این پیغام را به او داد: ”من در اینجا در مزرعهٔ نابوت تو را به سزای عملت خواهم رساند، زیرا نابوت و پسرانش را کشتی و من شاهد بودم.“9‏:25‏و26 نگاه کنید به ۱پادشاهان ۲۱‏:۱۹. پس حال همان‌طور که خداوند فرموده است، او را در مزرعهٔ نابوت بینداز.»"},{"book":"دوم پادشاهان","chapter":"9","verse":"27","text":"هنگامی که اخزیا، پادشاه یهودا، این وضع را دید به سوی شهر بیت‌هگان فرار کرد. ییهو به تعقیب وی پرداخت و فریاد زد: «او را هم بزنید.» پس افراد ییهو او را در سربالایی راهی که به شهر جور می‌رود و نزدیک یبلعام است، در ارابه‌اش مجروح کردند. او توانست تا مجدو فرار کند، ولی در آنجا مرد."},{"book":"دوم پادشاهان","chapter":"9","verse":"28","text":"افرادش جنازهٔ او را در ارابه‌ای به اورشلیم بردند و در قبر خودش در شهر داوود، کنار اجدادش دفن کردند."},{"book":"دوم پادشاهان","chapter":"9","verse":"29","text":"(اخزیا در یازدهمین سال سلطنت یورام، پادشاه اسرائیل، پادشاه یهودا شده بود.)"},{"book":"دوم پادشاهان","chapter":"9","verse":"30","text":"ایزابل وقتی شنید ییهو به یزرعیل آمده است، به چشمانش سرمه کشید و موهایش را آرایش کرد و کنار پنجره به تماشا نشست."},{"book":"دوم پادشاهان","chapter":"9","verse":"31","text":"وقتی ییهو از دروازه وارد شد، ایزابل او را صدا زده، گفت: «ای قاتل، ای زمری،9‏:31 زمری نام افسری اسرائیلی بود که پادشاه خود را کشت (نگاه کنید به ۱پادشاهان ۱۶‏:۸‏‑۱۲). چرا اربابت را کشتی؟»"},{"book":"دوم پادشاهان","chapter":"9","verse":"32","text":"ییهو به سوی پنجره نگاه کرد و فریاد زد: «در آنجا چه کسی طرفدار من است؟» دو سه نفر از خدمتگزاران دربار از پنجره به او نگاه کردند."},{"book":"دوم پادشاهان","chapter":"9","verse":"33","text":"ییهو به آنها دستور داد که او را به پایین بیندازند."},{"book":"دوم پادشاهان","chapter":"9","verse":"34","text":"ییهو وارد کاخ شد و به خوردن و نوشیدن پرداخت. سپس گفت: «یکی برود و آن زن لعنتی را دفن کند، چون به هر حال او شاهزاده‌ای بوده است.»"},{"book":"دوم پادشاهان","chapter":"9","verse":"35","text":"ولی وقتی خدمتگزاران برای دفن ایزابل رفتند، فقط کاسهٔ سر و استخوانهای دستها و پاهای او را پیدا کردند."},{"book":"دوم پادشاهان","chapter":"9","verse":"36","text":"پس بازگشتند و به ییهو گزارش دادند. او گفت: «این درست همان چیزی است که خداوند به ایلیای نبی فرموده بود که سگها گوشت ایزابل را در مزرعهٔ یزرعیل می‌خورند"},{"book":"دوم پادشاهان","chapter":"9","verse":"37","text":"و باقیماندهٔ بدنش مثل فضله پخش می‌شود تا کسی نتواند او را تشخیص دهد.»"}]}