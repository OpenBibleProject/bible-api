{"data":[{"book":"دوم پادشاهان","chapter":"19","verse":"1","text":"وقتی حِزِقیای پادشاه این خبر را شنید، لباس خود را پاره کرده، پلاس پوشید و به خانهٔ خداوند رفت تا دعا کند."},{"book":"دوم پادشاهان","chapter":"19","verse":"2","text":"سپس به اِلیاقیم، شبنا و کاهنان ریش‌سفید گفت که پلاس بپوشند و نزد اشعیای نبی (پسر آموص) بروند"},{"book":"دوم پادشاهان","chapter":"19","verse":"3","text":"و به او بگویند که حِزِقیای پادشاه چنین می‌گوید: «امروز روز مصیبت و سختی و اهانت است. وضعیت ما مثل وضعیت زنی است که منتظر وضع حمل است، اما قدرت زاییدن ندارد."},{"book":"دوم پادشاهان","chapter":"19","verse":"4","text":"خداوند، خدای تو سخنان اهانت‌آمیز این سردار آشور را که به خدای زنده اهانت کرده است، بشنود و او را مجازات نماید. برای بازماندگان قوم ما دعا کن.»"},{"book":"دوم پادشاهان","chapter":"19","verse":"5","text":"وقتی فرستادگان حِزِقیا این پیغام را به اشعیا دادند،"},{"book":"دوم پادشاهان","chapter":"19","verse":"6","text":"او در جواب گفت: «خداوند می‌فرماید که به آقای خود بگویید از سخنان کفرآمیز آشوری‌ها نترسد؛"},{"book":"دوم پادشاهان","chapter":"19","verse":"7","text":"زیرا من کاری می‌کنم که پادشاه آشور با شنیدن خبری به وطنش بازگردد و در آنجا او را به شمشیر خواهم کشت.»"},{"book":"دوم پادشاهان","chapter":"19","verse":"8","text":"سردار آشور شنید که پادشاه آشور از لاکیش برای جنگ به لبنه رفته است، پس او نیز به لبنه رفت."},{"book":"دوم پادشاهان","chapter":"19","verse":"9","text":"طولی نکشید خبر به پادشاه آشور رسید که ترهاقه، پادشاه حبشه لشکر خود را برای حمله به او بسیج کرده است. بنابراین پادشاه آشور پیش از رفتن به جنگ، برای حِزِقیای پادشاه چنین پیغام فرستاد:"},{"book":"دوم پادشاهان","chapter":"19","verse":"10","text":"«آن خدایی که بر او تکیه می‌کنی تو را فریب ندهد. وقتی می‌گوید که پادشاه آشور، اورشلیم را فتح نخواهد کرد، حرفش را باور نکن."},{"book":"دوم پادشاهان","chapter":"19","verse":"11","text":"تو خود شنیده‌ای که پادشاهان آشور به هر جا رفته‌اند چه کرده‌اند و چگونه شهرها را از بین برده‌اند. پس خیال نکن که تو می‌توانی از چنگ من فرار کنی."},{"book":"دوم پادشاهان","chapter":"19","verse":"12","text":"آیا خدایان اقوامی چون جوزان، حاران، رصف و خدای مردم عدن که در سرزمین تلسار زندگی می‌کنند، ایشان را نجات دادند؟ اجداد ما تمام آنها را از میان برداشتند."},{"book":"دوم پادشاهان","chapter":"19","verse":"13","text":"بر سر پادشاه حمات و پادشاه ارفاد و سلاطین سفروایم، هینع و عوا چه آمد؟»"},{"book":"دوم پادشاهان","chapter":"19","verse":"14","text":"حِزِقیا نامه را از قاصدان گرفت و خواند. سپس به خانهٔ خداوند رفت و آن نامه را در حضور خداوند پهن کرد."},{"book":"دوم پادشاهان","chapter":"19","verse":"15","text":"بعد چنین دعا کرد:"},{"book":"دوم پادشاهان","chapter":"19","verse":"16","text":"ای خداوند، سخنان سنحاریب را بشنو و ببین این مرد چگونه به تو، ای خدای زنده توهین می‌کند."},{"book":"دوم پادشاهان","chapter":"19","verse":"17","text":"خداوندا، راست است که پادشاهان آشور تمام آن اقوام را از بین برده‌اند و سرزمین ایشان را ویران کرده‌اند،"},{"book":"دوم پادشاهان","chapter":"19","verse":"18","text":"و خدایان آنها را سوزانده‌اند. اما آنها خدا نبودند. آنها نابود شدند، چون ساختهٔ دست انسان و از چوب و سنگ بودند."},{"book":"دوم پادشاهان","chapter":"19","verse":"19","text":"ای خداوند، خدای ما، التماس می‌کنیم ما را از چنگ پادشاه آشور نجات ده تا تمام ممالک جهان بدانند که تنها تو خدا هستی.»"},{"book":"دوم پادشاهان","chapter":"19","verse":"20","text":"آنگاه اشعیا پسر آموص برای حِزِقیای پادشاه این پیغام را فرستاد: «یهوه، خدای اسرائیل می‌فرماید: دعای تو را در مورد سنحاریب، پادشاه آشور شنیدم."},{"book":"دوم پادشاهان","chapter":"19","verse":"21","text":"جواب او به سنحاریب این است: شهر اورشلیم از تو نمی‌ترسد، بلکه تو را مسخره می‌کند."},{"book":"دوم پادشاهان","chapter":"19","verse":"22","text":"تو می‌دانی به چه کسی اهانت کرده و کفر گفته‌ای؟ می‌دانی به چه کسی اینچنین جسارت نموده‌ای؟ به خدای قدوس اسرائیل!"},{"book":"دوم پادشاهان","chapter":"19","verse":"23","text":"«تو افرادت را نزد من فرستادی تا به من فخر بفروشی و بگویی که با ارابه‌هایت کوههای بلند لبنان و قله‌های آن را فتح کرده‌ای؛ بلندترین درختان سرو آزاد و بهترین صنوبرهایش را قطع نموده و به دورترین نقاط جنگلش رسیده‌ای."},{"book":"دوم پادشاهان","chapter":"19","verse":"24","text":"تو افتخار می‌کنی که چاههای زیادی را تصرف کرده و از آنها آب نوشیده‌ای و پای تو به رود نیل مصر رسیده، آن را خشک کرده است."},{"book":"دوم پادشاهان","chapter":"19","verse":"25","text":"«آیا نمی‌دانی که این من بودم که به تو اجازهٔ انجام چنین کارهایی را دادم؟ من از قدیم چنین مقدر نموده بودم که تو آن شهرهای حصاردار را تصرف کرده، ویران نمایی."},{"book":"دوم پادشاهان","chapter":"19","verse":"26","text":"از این جهت بود که اهالی آن شهرها در برابر تو هیچ قدرتی نداشتند. آنها مانند علف صحرا و گیاه نورسته‌ای بودند که در زیر آفتاب سوزان خشک شده، پیش از رسیدن پژمرده گردیدند."},{"book":"دوم پادشاهان","chapter":"19","verse":"27","text":"اما من از همهٔ فکرها و کارهای تو و تنفری که نسبت به من داری آگاهم."},{"book":"دوم پادشاهان","chapter":"19","verse":"28","text":"به سبب این غرور و تنفری که نسبت به من داری، بر بینی تو افسار زده و در دهانت لگام خواهم گذاشت و تو را از راهی که آمده‌ای باز خواهم گردانید.»"},{"book":"دوم پادشاهان","chapter":"19","verse":"29","text":"سپس اشعیا به حِزِقیا گفت: «علامت این رویدادها این است: امسال و سال دیگر از گیاهان خودرو استفاده خواهید کرد، اما در سال سوم خواهید کاشت و خواهید دروید، تاکستانها غرس خواهید نمود و از میوه‌شان خواهید خورد."},{"book":"دوم پادشاهان","chapter":"19","verse":"30","text":"بازماندگان یهودا بار دیگر در سرزمین خود ریشه دوانیده، ثمر خواهند آورد"},{"book":"دوم پادشاهان","chapter":"19","verse":"31","text":"و در اورشلیم باقی خواهند ماند، زیرا خداوند غیور این امر را بجا خواهد آورد."},{"book":"دوم پادشاهان","chapter":"19","verse":"32","text":"«خداوند دربارهٔ پادشاه آشور چنین می‌گوید: او به این شهر داخل نخواهد شد، سپر به دست در برابر آن نخواهد ایستاد، پشته‌ای در مقابل حصارش بنا نخواهد کرد و حتی یک تیر هم به داخل اورشلیم نخواهد انداخت."},{"book":"دوم پادشاهان","chapter":"19","verse":"33","text":"او از همان راهی که آمده است باز خواهد گشت،"},{"book":"دوم پادشاهان","chapter":"19","verse":"34","text":"زیرا من به خاطر خود و به خاطر بنده‌ام داوود از این شهر دفاع خواهم کرد و آن را نجات خواهم داد.»"},{"book":"دوم پادشاهان","chapter":"19","verse":"35","text":"در همان شب فرشتهٔ خداوند صد و هشتاد و پنج هزار نفر از سربازان آشور را کشت، به طوری که صبح روز بعد، وقتی مردم بیدار شدند تا آنجا که چشم کار می‌کرد، جنازه دیده می‌شد."},{"book":"دوم پادشاهان","chapter":"19","verse":"36","text":"پس سنحاریب، پادشاه آشور عقب‌نشینی کرده، به نینوا بازگشت و در خانۀ خود ماند."},{"book":"دوم پادشاهان","chapter":"19","verse":"37","text":"او در حالی که در معبد خدای خود نِسروک مشغول عبادت بود، پسرانش ادرملک و شرآصر او را با شمشیر کشتند و به سرزمین آرارات فرار کردند و یکی دیگر از پسرانش، به نام آسرحدون به جای او پادشاه شد."}]}