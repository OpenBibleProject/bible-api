{"data":[{"book":"دوم پادشاهان","chapter":"10","verse":"1-3","text":"هفتاد پسر اَخاب در سامره بودند. پس ییهو برای مقامات و بزرگان شهر و نیز سرپرستان پسران اَخاب نامه‌ای به این مضمون نوشت:"},{"book":"دوم پادشاهان","chapter":"10","verse":"4","text":"اما بزرگان شهر به شدت ترسیدند که این کار را انجام دهند و گفتند: «دو پادشاه از عهدهٔ این مرد برنیامدند، ما چه می‌توانیم بکنیم؟»"},{"book":"دوم پادشاهان","chapter":"10","verse":"5","text":"پس رئیس دربار و رئیس شهر با بزرگان شهر و سرپرستان پسران اَخاب این پیغام را برای ییهو فرستادند:"},{"book":"دوم پادشاهان","chapter":"10","verse":"6","text":"ییهو در پاسخ آنها این پیغام را فرستاد: «اگر شما طرفدار من هستید و می‌خواهید تابع من باشید، سرهای پسران اَخاب را بریده، فردا در همین وقت آنها را برایم به یزرعیل بیاورید.»"},{"book":"دوم پادشاهان","chapter":"10","verse":"7","text":"وقتی نامهٔ ییهو به بزرگان شهر رسید، هفتاد شاهزاده را سر بریدند و سرهای آنها را در سبد گذاشته، به یزرعیل بردند و به ییهو تقدیم کردند."},{"book":"دوم پادشاهان","chapter":"10","verse":"8","text":"وقتی به ییهو خبر رسید که سرهای شاهزادگان را آورده‌اند، دستور داد آنها را به دو توده تقسیم کنند و کنار دروازهٔ شهر قرار دهند و تا صبح بگذارند در آنجا بمانند."},{"book":"دوم پادشاهان","chapter":"10","verse":"9","text":"صبح روز بعد، ییهو بیرون رفت و به جمعیتی که کنار دروازهٔ شهر گرد آمده بودند، گفت: «این من بودم که بر ضد ارباب خود برخاستم و او را کشتم. شما در این مورد بی‌گناهید. ولی پسران او را چه کسی کشته است؟"},{"book":"دوم پادشاهان","chapter":"10","verse":"10","text":"این نشان می‌دهد که هر چه خداوند دربارهٔ خاندان اَخاب فرموده، به انجام می‌رسد. خداوند آنچه را که توسط ایلیای نبی فرموده، بجا آورده است.»"},{"book":"دوم پادشاهان","chapter":"10","verse":"11","text":"سپس ییهو تمام بازماندگان خاندان اَخاب را که در یزرعیل بودند، کشت. همچنین تمام افسران ارشد، دوستان نزدیک و کاهنان او را از بین برد، به طوری که هیچ‌یک از نزدیکان او باقی نماند."},{"book":"دوم پادشاهان","chapter":"10","verse":"12","text":"سپس ییهو عازم سامره شد و در بین راه در محلی به نام «اردوگاه شبانان»"},{"book":"دوم پادشاهان","chapter":"10","verse":"13","text":"به خویشاوندان اخزیا، پادشاه یهودا برخورد. ییهو از آنها پرسید: «شما کیستید؟»"},{"book":"دوم پادشاهان","chapter":"10","verse":"14","text":"ییهو به افراد خود گفت: «آنها را زنده بگیرید!» پس آنها را زنده گرفتند و همه را که بر روی هم چهل و دو نفر بودند، کنار چاهِ بِیت‌عِقِد کشتند. او کسی را زنده نگذاشت."},{"book":"دوم پادشاهان","chapter":"10","verse":"15","text":"ییهو در ادامهٔ سفر خود به یهوناداب پسر رکاب که به استقبالش می‌آمد، برخورد. پس از احوالپرسی، ییهو از او پرسید: «آیا همان‌طور که من نسبت به تو وفادار هستم، تو هم نسبت به من وفادار هستی؟»"},{"book":"دوم پادشاهان","chapter":"10","verse":"16","text":"به او گفت: «همراه من بیا و ببین چه غیرتی برای خداوند دارم.» پس یهوناداب سوار بر ارابه همراه او رفت."},{"book":"دوم پادشاهان","chapter":"10","verse":"17","text":"وقتی به سامره رسیدند، ییهو تمام دوستان و بستگان اَخاب را کشت، به طوری که یک نفر هم باقی نماند و این همان بود که خداوند به ایلیای نبی گفته بود."},{"book":"دوم پادشاهان","chapter":"10","verse":"18","text":"آنگاه ییهو تمام اهالی شهر را جمع کرد و به ایشان گفت: «من می‌خواهم بیشتر از اَخاب بعل را بپرستم!"},{"book":"دوم پادشاهان","chapter":"10","verse":"19","text":"پس تمام انبیا و کاهنان و پرستندگان بعل را جمع کنید. نگذارید حتی یک نفر غایب باشد، چون می‌خواهم قربانی بزرگی به بعل تقدیم کنم. هر کس از پرستندگان بعل در این جشن حاضر نشود، کشته خواهد شد.» (ولی ییهو می‌خواست به حیله، پرستندگان بعل را نابود کند.)"},{"book":"دوم پادشاهان","chapter":"10","verse":"20-21","text":"ییهو به سراسر اسرائیل پیغام فرستاد که تمام کسانی که بعل را می‌پرستیدند برای عبادت او جمع شوند. همهٔ آنها آمدند و سراسر معبد بعل را پر ساختند."},{"book":"دوم پادشاهان","chapter":"10","verse":"22","text":"ییهو به مسئول انبار لباس دستور داد که به هر یک از بت‌پرستان بعل لباس مخصوص بدهد."},{"book":"دوم پادشاهان","chapter":"10","verse":"23","text":"سپس ییهو با یهوناداب (پسر رکاب) وارد معبد بعل شد و به بت‌پرستان گفت: «مواظب باشید که کسی از پرستندگان خداوند در اینجا نباشد. فقط پرستندگان بعل باید در داخل معبد باشند.»"},{"book":"دوم پادشاهان","chapter":"10","verse":"24","text":"وقتی کاهنان بعل مشغول قربانی کردن شدند، ییهو هشتاد نفر از افراد ماهر خود را اطراف معبد گماشت و به آنها گفت: «اگر بگذارید یک نفر زنده خارج شود، شما را به جای آن یک نفر خواهم کشت!»"},{"book":"دوم پادشاهان","chapter":"10","verse":"25","text":"وقتی آنها از قربانی کردن فارغ شدند، ییهو بیرون رفت و به سربازان و افراد خود گفت: «داخل شوید و همه را بکشید. نگذارید حتی یک نفر زنده بماند!» پس داخل شده، همه را کشتند و اجسادشان را بیرون انداختند. سپس افراد ییهو داخل محراب معبد بعل شدند"},{"book":"دوم پادشاهان","chapter":"10","verse":"26","text":"و مجسمه بعل را بیرون آورده، سوزاندند."},{"book":"دوم پادشاهان","chapter":"10","verse":"27","text":"آنها معبد بعل را ویران کرده، آن را به مزبله تبدیل نمودند، که تا به امروز به همان شکل باقیست."},{"book":"دوم پادشاهان","chapter":"10","verse":"28","text":"به این ترتیب، ییهو تمام آثار بعل را از خاک اسرائیل محو کرد؛"},{"book":"دوم پادشاهان","chapter":"10","verse":"29","text":"ولی از پرستش گوساله‌های طلایی دست نکشید. این گوساله‌ها را یربعام (پسر نباط) در بیت‌ئیل و دان ساخته بود و از گناهان بزرگ وی محسوب می‌شد، زیرا تمام اسرائیل را به بت‌پرستی کشانده بود."},{"book":"دوم پادشاهان","chapter":"10","verse":"30","text":"پس از آن، خداوند به ییهو فرمود: «تو دستور مرا اجرا کرده، مطابق میل من با خاندان اَخاب عمل نمودی؛ پس به سبب این کار خوب تو، فرزندان تو را تا چهار نسل بر تخت پادشاهی اسرائیل خواهم نشاند.»"},{"book":"دوم پادشاهان","chapter":"10","verse":"31","text":"ولی ییهو با تمام دل خود از دستورهای خداوند، خدای اسرائیل اطاعت نکرد، بلکه از گناهان یربعام که اسرائیل را به گناه کشانده بود، پیروی نمود."},{"book":"دوم پادشاهان","chapter":"10","verse":"32-33","text":"در آن زمان، خداوند شروع به ویران کردن اسرائیل نمود. حزائیل، پادشاه سوریه، آن قسمت از سرزمین اسرائیل را که در شرق رود اردن بود، تصرف کرد. قسمت متصرف شده تا شهر عروعیر در وادی ارنون می‌رسید و شامل سرزمین جلعاد و باشان می‌شد که قبایل جاد، رئوبین و مَنَسی در آن زندگی می‌کردند."},{"book":"دوم پادشاهان","chapter":"10","verse":"34","text":"شرح بقیهٔ رویدادهای دوران سلطنت ییهو و کارها و فتوحات او در کتاب «تاریخ پادشاهان اسرائیل» ثبت شده است."},{"book":"دوم پادشاهان","chapter":"10","verse":"35","text":"وقتی ییهو مرد، او را در سامره دفن کردند و پسرش یهوآحاز به جای او پادشاه شد."},{"book":"دوم پادشاهان","chapter":"10","verse":"36","text":"ییهو روی‌هم‌رفته بیست و هشت سال در سامره بر اسرائیل سلطنت کرد."}]}