{"data":[{"book":"دوم پادشاهان","chapter":"21","verse":"1","text":"مَنَسی دوازده ساله بود که پادشاه یهودا شد و پنجاه و پنج سال در اورشلیم سلطنت نمود. (اسم مادرش حفصیبه بود.)"},{"book":"دوم پادشاهان","chapter":"21","verse":"2","text":"او از اعمال زشت قومهای بت‌پرستی که خداوند آنها را از کنعان بیرون رانده بود، پیروی می‌کرد و نسبت به خداوند گناه می‌ورزید."},{"book":"دوم پادشاهان","chapter":"21","verse":"3-5","text":"مَنَسی معبدهای بالای تپه‌ها را که پدرش حِزِقیا خراب کرده بود، دوباره بنا نمود، مذبحهایی برای بعل درست کرد و بت شرم‌آور اشیره را همان‌طور که اَخاب، پادشاه اسرائیل درست کرده بود، دوباره ساخت. مَنَسی آفتاب و ماه و ستارگان را پرستش می‌کرد و برای آنها مذبحهایی ساخت و آنها را در حیاط خانهٔ خداوند قرار داد، یعنی در همان خانه و در اورشلیم که خداوند برای نام خود برگزیده بود."},{"book":"دوم پادشاهان","chapter":"21","verse":"6","text":"مَنَسی پسر خود را به عنوان قربانی سوزانید. او جادوگری و فالگیری می‌کرد و با احضارکنندگان ارواح و جادوگران مشورت می‌نمود. او با این کارهای شرارت‌آمیز، خداوند را به خشم آورد."},{"book":"دوم پادشاهان","chapter":"21","verse":"7","text":"او حتی بت شرم‌آور اشیره را در خانهٔ خداوند بر پا نمود، یعنی در همان مکانی که خداوند راجع به آن به داوود و سلیمان گفته بود: «نام خود را تا به ابد بر این خانه و بر اورشلیم، شهری که از میان شهرهای قبایل اسرائیل برای خود انتخاب کرده‌ام، خواهم نهاد."},{"book":"دوم پادشاهان","chapter":"21","verse":"8","text":"اگر قوم اسرائیل از دستورهایی که من به‌وسیلۀ خادمم موسی به آنها داده‌ام پیروی نمایند، بار دیگر هرگز ایشان را از این سرزمین که به اجداد ایشان دادم، بیرون نخواهم راند.»"},{"book":"دوم پادشاهان","chapter":"21","verse":"9","text":"اما ایشان نه فقط از خداوند اطاعت نکردند، بلکه بدتر از قومهایی که خداوند آنها را از کنعان بیرون رانده بود، رفتار نمودند زیرا مَنَسی ایشان را گمراه نموده بود."},{"book":"دوم پادشاهان","chapter":"21","verse":"10","text":"پس خداوند به‌وسیلۀ خدمتگزاران خود، انبیا چنین فرمود:"},{"book":"دوم پادشاهان","chapter":"21","verse":"11","text":"«چون مَنَسی، پادشاه یهودا این اعمال قبیح را انجام داده و حتی بدتر از اموری‌هایی که در گذشته در این سرزمین ساکن بودند، رفتار نموده و مردم یهودا را به بت‌پرستی کشانیده است؛"},{"book":"دوم پادشاهان","chapter":"21","verse":"12","text":"من نیز بر اورشلیم و یهودا چنان بلایی نازل خواهم کرد که هر که آن را بشنود وحشت کند."},{"book":"دوم پادشاهان","chapter":"21","verse":"13","text":"همان بلایی را سر اورشلیم می‌آورم که بر سر سامره و خاندان اَخاب آوردم. اورشلیم را از لوث وجود ساکنانش پاک می‌کنم، درست همان‌طور که ظرف را پاک کرده، می‌شویند و آن را وارونه می‌گذارند تا خشک شود."},{"book":"دوم پادشاهان","chapter":"21","verse":"14","text":"بازماندگان قوم را نیز ترک خواهم گفت و ایشان را به دست دشمن خواهم سپرد تا آنها را غارت کنند،"},{"book":"دوم پادشاهان","chapter":"21","verse":"15","text":"زیرا ایشان نسبت به من گناه ورزیده‌اند و از روزی که اجدادشان را از مصر بیرون آوردم تا به امروز مرا خشمگین نموده‌اند.»"},{"book":"دوم پادشاهان","chapter":"21","verse":"16","text":"مَنَسی علاوه بر این که اهالی یهودا را به بت‌پرستی کشانده، باعث شد آنها نسبت به خداوند گناه ورزند، افراد بی‌گناه بی‌شماری را نیز کشت و اورشلیم را با خون آنها رنگین ساخت."},{"book":"دوم پادشاهان","chapter":"21","verse":"17","text":"شرح بقیهٔ رویدادهای دوران سلطنت مَنَسی و اعمال گناه‌آلود او در کتاب تاریخ پادشاهان یهودا نوشته شده است."},{"book":"دوم پادشاهان","chapter":"21","verse":"18","text":"وقتی مَنَسی مرد او را در باغ کاخ خودش که عوزا نام داشت دفن کردند و پسرش آمون به جای وی پادشاه شد."},{"book":"دوم پادشاهان","chapter":"21","verse":"19","text":"آمون بیست و دو ساله بود که پادشاه یهودا شد و دو سال در اورشلیم سلطنت کرد. (مادرش مِشُلِمِت، دختر حاروص از اهالی یطبه بود.)"},{"book":"دوم پادشاهان","chapter":"21","verse":"20","text":"او نیز مانند پدرش مَنَسی نسبت به خداوند گناه ورزید."},{"book":"دوم پادشاهان","chapter":"21","verse":"21","text":"آمون از تمام راههای بد پدرش پیروی می‌نمود و بتهای پدرش را می‌پرستید."},{"book":"دوم پادشاهان","chapter":"21","verse":"22","text":"او از خداوند، خدای اجدادش برگشت و به دستورهای خداوند عمل نکرد."},{"book":"دوم پادشاهان","chapter":"21","verse":"23","text":"سرانجام افرادش بر ضد او توطئه چیدند و او را در کاخ سلطنتی‌اش به قتل رساندند."},{"book":"دوم پادشاهان","chapter":"21","verse":"24","text":"مردم قاتلان آمون را کشتند و پسرش یوشیا را به جای او بر تخت سلطنت نشاندند."},{"book":"دوم پادشاهان","chapter":"21","verse":"25","text":"شرح بقیه رویدادهای دوران سلطنت آمون در کتاب تاریخ پادشاهان یهودا ثبت گردیده است."},{"book":"دوم پادشاهان","chapter":"21","verse":"26","text":"او را در آرامگاه باغ عوزا دفن کردند و پسرش یوشیا به جای او پادشاه شد."}]}