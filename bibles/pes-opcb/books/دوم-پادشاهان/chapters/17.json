{"data":[{"book":"دوم پادشاهان","chapter":"17","verse":"1","text":"در سال دوازدهم سلطنت آحاز، پادشاه یهودا، هوشع (پسر ایلا) پادشاه اسرائیل شد و نه سال در سامره سلطنت نمود."},{"book":"دوم پادشاهان","chapter":"17","verse":"2","text":"او نسبت به خداوند گناه ورزید، اما نه به اندازهٔ پادشاهانی که قبل از او در اسرائیل سلطنت می‌کردند."},{"book":"دوم پادشاهان","chapter":"17","verse":"3","text":"در زمان او شلمناسر، پادشاه آشور به اسرائیل لشکر کشید؛ هوشع تسلیم شلمناسر شد و از آن به بعد هر سال به او باج و خراج می‌پرداخت."},{"book":"دوم پادشاهان","chapter":"17","verse":"4","text":"اما یک سال از پرداخت باج و خراج سر باز زد و قاصدانی به مصر فرستاد تا از «سو» پادشاه آنجا کمک بخواهد. وقتی شلمناسر از این توطئه باخبر شد هوشع را به زنجیر کشیده، به زندان انداخت."},{"book":"دوم پادشاهان","chapter":"17","verse":"5","text":"سپس، شلمناسر سراسر سرزمین اسرائیل را اشغال نمود و سامره پایتخت اسرائیل را به مدت سه سال محاصره کرد."},{"book":"دوم پادشاهان","chapter":"17","verse":"6","text":"سرانجام در نهمین سال سلطنت هوشع، شلمناسر شهر سامره را گرفت و مردم اسرائیل را اسیر نمود و به آشور برد. او بعضی از اسرا را در شهر حلح، برخی دیگر را در شهر جوزان که کنار رود خابور است، و بقیه را در شهرهای سرزمین ماد سکونت داد."},{"book":"دوم پادشاهان","chapter":"17","verse":"7","text":"این بلا از این جهت بر قوم اسرائیل نازل شد که نسبت به خداوند، خدای خود که ایشان را از بندگی در مصر نجات داده بود، گناه کرده بودند. آنها بتها را می‌پرستیدند"},{"book":"دوم پادشاهان","chapter":"17","verse":"8","text":"و از رسوم قومهایی که خداوند آنها را از سرزمین کنعان بیرون رانده بود، پیروی می‌کردند و از کارهای پادشاهان اسرائیل سرمشق می‌گرفتند."},{"book":"دوم پادشاهان","chapter":"17","verse":"9","text":"بنی‌اسرائیل مخفیانه نسبت به خداوند گناه ورزیده بودند. آنها در هر گوشه و کنار اسرائیل بتخانه‌ای ساخته بودند."},{"book":"دوم پادشاهان","chapter":"17","verse":"10","text":"روی هر تپه‌ای و زیر هر درخت سبزی مجسمه و بت گذاشته بودند"},{"book":"دوم پادشاهان","chapter":"17","verse":"11","text":"و برای بتهای قومهایی که خداوند ایشان را بیرون رانده و سرزمینشان را به قوم اسرائیل داده بود، بخور می‌سوزاندند. آنها با اعمال زشت خود خشم خداوند را برانگیختند"},{"book":"دوم پادشاهان","chapter":"17","verse":"12","text":"و از کلام خداوند که به آنها دستور داده بود که بتها را نپرستند، اطاعت نکردند.17‏:12 نگاه کنید به خروج ۲۰‏:۴‏‑۵."},{"book":"دوم پادشاهان","chapter":"17","verse":"13","text":"خداوند پیامبران را یکی پس از دیگری فرستاد تا به اسرائیل و یهودا بگویند: «از راههای بد خود برگردید و دستورهای خداوند را که انبیا به اجداد شما داده‌اند، اطاعت کنید.»"},{"book":"دوم پادشاهان","chapter":"17","verse":"14","text":"ولی آنها نه فقط اطاعت نمی‌کردند بلکه مانند اجدادشان که به خداوند، خدای خود ایمان نداشتند، یاغی بودند."},{"book":"دوم پادشاهان","chapter":"17","verse":"15","text":"آنها از دستورهای خدا سرپیچی کردند، عهد او را که با اجدادشان بسته بود، شکستند و به هشدارهای او توجه ننمودند و برخلاف اوامر خداوند، از روی حماقت، بتهای اقوام همسایه را عبادت کردند."},{"book":"دوم پادشاهان","chapter":"17","verse":"16","text":"آنها از تمام دستورهای خداوند، خدای خود سرپیچی نمودند و دو بت گوساله شکل از طلا و بتهای شرم‌آور دیگر ساختند. بت بعل را پرستش کردند و در مقابل آفتاب و ماه و ستارگان سجده نمودند."},{"book":"دوم پادشاهان","chapter":"17","verse":"17-18","text":"بر آتش بتکده‌ها، دختران و پسران خود را قربانی کردند. از فالگیران راهنمایی خواستند، جادوگری کردند و خود را به گناه فروختند. از این رو خداوند بسیار خشمگین شد و آنها را از حضور خود دور انداخت؛ فقط قبیلهٔ یهودا باقی ماند."},{"book":"دوم پادشاهان","chapter":"17","verse":"19","text":"اما یهودا نیز دستورهای خداوند، خدای خود را اطاعت نکرد و به همان راههای بدی رفت که اسرائیل رفته بود."},{"book":"دوم پادشاهان","chapter":"17","verse":"20","text":"پس خداوند از تمام بنی‌اسرائیل دل کند و آنها را به دست دشمن سپرد تا نابود شوند و به سزای اعمال خود برسند."},{"book":"دوم پادشاهان","chapter":"17","verse":"21","text":"وقتی خداوند اسرائیل را از خاندان داوود جدا کرد، مردم اسرائیل یربعام (پسر نباط) را به پادشاهی خود انتخاب کردند. یربعام هم اسرائیل را از پیروی خداوند منحرف کرده، آنها را به گناه بزرگی کشاند."},{"book":"دوم پادشاهان","chapter":"17","verse":"22","text":"اسرائیل از گناهانی که یربعام ایشان را بدان آلوده کرده بود، دست برنداشتند،"},{"book":"دوم پادشاهان","chapter":"17","verse":"23","text":"تا اینکه خداوند همان‌طور که به‌وسیلۀ تمام انبیا خبر داده بود، آنها را از حضور خود دور انداخت. بنابراین مردم اسرائیل به سرزمین آشور تبعید شدند و تا به امروز در آنجا به سر می‌برند."},{"book":"دوم پادشاهان","chapter":"17","verse":"24","text":"پادشاه آشور مردمی از بابِل، کوت، عوا، حمات، سفروایم آورد و آنها را به جای تبعیدی‌های اسرائیلی در شهرهای اسرائیل سکونت داد و آنها سامره و سایر شهرهای اسرائیل را اشغال کردند."},{"book":"دوم پادشاهان","chapter":"17","verse":"25","text":"ولی این مردم در ابتدای ورود به سرزمین اسرائیل، خداوند را عبادت نمی‌کردند؛ پس خداوند شیرهایی به میان آنها فرستاد که بعضی از ایشان را دریدند."},{"book":"دوم پادشاهان","chapter":"17","verse":"26","text":"به پادشاه آشور خبر رسید که چون ساکنان جدیدِ سرزمین اسرائیل با قوانین خدای آن سرزمین آشنا نیستند، او شیرهایی را به میان آنها فرستاده است تا بدین وسیله آنها را نابود کند."},{"book":"دوم پادشاهان","chapter":"17","verse":"27","text":"پادشاه چنین دستور داد: «یکی از کاهنان تبعیدی سامره به اسرائیل بازگردد و قوانین خدای آن سرزمین را به مردمان تازه وارد آنجا یاد دهد.»"},{"book":"دوم پادشاهان","chapter":"17","verse":"28","text":"پس یکی از کاهنان اسرائیلی که از سامره تبعید شده بود به بیت‌ئیل بازگشت و به مردم آنجا یاد داد چگونه خداوند را عبادت کنند."},{"book":"دوم پادشاهان","chapter":"17","verse":"29","text":"ولی هر یک از این طوایف بیگانه به پرستش بت خود ادامه دادند. آنها بتهای خود را در معابد بالای تپه‌ها که اسرائیلی‌ها ساخته بودند و در نزدیکی شهرهایشان بود، گذاشتند."},{"book":"دوم پادشاهان","chapter":"17","verse":"30","text":"مردمی که از بابِل بودند، بُت سُکّوت‌بِنوت را عبادت می‌کردند. آنانی که از کوت بودند، بت نرجل را و اهالی حمات، بت اشیما را می‌پرستیدند."},{"book":"دوم پادشاهان","chapter":"17","verse":"31","text":"پرستندگان بتهای نبحز و ترتاک کسانی بودند که از عوا و سفروایم آمده بودند که حتی فرزندان خود را بر بالای مذبحها برای بتهای ادرملک و عنملک می‌سوزاندند."},{"book":"دوم پادشاهان","chapter":"17","verse":"32","text":"این مردم در ضمن، خداوند را هم عبادت می‌کردند و از میان خود کاهنانی را انتخاب کردند تا روی مذبحهای بالای تپه‌ها برای خداوند قربانی کنند."},{"book":"دوم پادشاهان","chapter":"17","verse":"33","text":"به این ترتیب هم خداوند را می‌پرستیدند و هم طبق آداب و رسوم کشور خودشان بتهای خود را پرستش می‌کردند."},{"book":"دوم پادشاهان","chapter":"17","verse":"34","text":"آنها تا به امروز هم به جای اینکه خداوند را عبادت نمایند و مطیع احکام و دستورهایی باشند که او به فرزندان یعقوب (که خداوند بعد اسمش را اسرائیل گذاشت) داد، مطابق آداب و رسوم گذشتهٔ خود رفتار می‌کنند."},{"book":"دوم پادشاهان","chapter":"17","verse":"35","text":"خداوند با قوم اسرائیل عهد بسته، به آنها دستور داده بود که بتهای اقوام خدانشناس را عبادت نکنند، آنها را سجده و پرستش ننمایند و به آنها قربانی تقدیم نکنند،"},{"book":"دوم پادشاهان","chapter":"17","verse":"36","text":"بلکه فقط خداوند را عبادت کنند و او را سجده نمایند و به او قربانی تقدیم کنند، زیرا او بود که با معجزات و قدرت شگفت‌انگیز، آنها را از مصر بیرون آورد."},{"book":"دوم پادشاهان","chapter":"17","verse":"37","text":"پس آنها می‌بایست همواره تمام احکام و دستورهای خداوند را اطاعت کنند و هرگز بت نپرستند."},{"book":"دوم پادشاهان","chapter":"17","verse":"38","text":"زیرا خداوند فرموده بود: «عهدی را که با شما بستم هرگز فراموش نکنید و بتها را نپرستید."},{"book":"دوم پادشاهان","chapter":"17","verse":"39","text":"فقط یهوه خدای خود را عبادت کنید و من شما را از چنگ دشمنانتان نجات خواهم داد.»"},{"book":"دوم پادشاهان","chapter":"17","verse":"40-41","text":"ولی این قومها توجهی به این احکام ننمودند و به پرستش بت ادامه دادند. آنها خداوند را عبادت می‌کردند و در ضمن از بت‌پرستی دست نکشیدند و فرزندان آنها نیز تا به امروز به همان شکل عمل می‌کنند."}]}