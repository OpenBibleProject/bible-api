{"data":[{"book":"دوم پادشاهان","chapter":"8","verse":"1","text":"الیشع به زنی که پسرش را زنده کرده بود، گفته بود که با خاندانش به مملکت دیگری بروند چون خداوند در سرزمین اسرائیل قحطی می‌فرستد که تا هفت سال طول خواهد کشید."},{"book":"دوم پادشاهان","chapter":"8","verse":"2","text":"پس آن زن مطابق کلامِ مرد خدا عمل کرد و با خاندان خود به فلسطین رفت و هفت سال در آنجا ماند."},{"book":"دوم پادشاهان","chapter":"8","verse":"3","text":"پس از پایان قحطی او به اسرائیل بازگشت و نزد پادشاه رفت تا به او التماس کند تا خانه و زمینش به او برگردانده شود."},{"book":"دوم پادشاهان","chapter":"8","verse":"4","text":"در این هنگام پادشاه با جیحزی، خادم الیشع، مشغول گفتگو بود و دربارهٔ معجزات الیشع از او سؤال می‌کرد."},{"book":"دوم پادشاهان","chapter":"8","verse":"5","text":"در همان هنگام که جیحزی واقعهٔ زنده شدن پسر مرده را تعریف می‌کرد، مادر آن پسر قدم به داخل اتاق گذاشت. جیحزی به پادشاه گفت: «این همان زنی است که درباره‌اش صحبت می‌کردم و این هم پسر اوست که الیشع وی را زنده کرد.»"},{"book":"دوم پادشاهان","chapter":"8","verse":"6","text":"پادشاه پرسید: «آیا این حقیقت دارد که الیشع پسرت را زنده کرده است؟»"},{"book":"دوم پادشاهان","chapter":"8","verse":"7","text":"بنهدد، پادشاه سوریه، در بستر بیماری بود. به او خبر دادند که الیشع نبی به دمشق آمده است."},{"book":"دوم پادشاهان","chapter":"8","verse":"8","text":"وقتی پادشاه این خبر را شنید، به یکی از افرادش به نام حزائیل گفت: «هدیه‌ای برای این مرد خدا ببر و به او بگو که در مورد من از خداوند بپرسد که آیا از این مرض شفا خواهم یافت یا نه؟»"},{"book":"دوم پادشاهان","chapter":"8","verse":"9","text":"پس حزائیل از محصولات نفیس دمشق، چهل شتر بار کرد و به عنوان هدیه برای الیشع برد. او هنگامی که به حضور الیشع رسید، گفت: «غلامتان بنهدد، پادشاه سوریه، مرا فرستاده است تا بپرسم آیا او شفا خواهد یافت یا نه.»"},{"book":"دوم پادشاهان","chapter":"8","verse":"10","text":"الیشع جواب داد: «خداوند به من نشان داده است که او خواهد مرد، ولی تو برو و به او بگو که شفا خواهد یافت.»"},{"book":"دوم پادشاهان","chapter":"8","verse":"11","text":"سپس الیشع چنان به چشمان حزائیل خیره شد که حزائیل سرش را به زیر انداخت. آنگاه الیشع شروع به گریه کرد."},{"book":"دوم پادشاهان","chapter":"8","verse":"12","text":"حزائیل پرسید: «سرورم، چرا گریه می‌کنید؟»"},{"book":"دوم پادشاهان","chapter":"8","verse":"13","text":"حزائیل گفت: «سرورم، من سگ کی باشم که دست به چنین کارهایی بزنم.»"},{"book":"دوم پادشاهان","chapter":"8","verse":"14","text":"وقتی حزائیل بازگشت، پادشاه از او پرسید: «پاسخ الیشع چه بود؟»"},{"book":"دوم پادشاهان","chapter":"8","verse":"15","text":"ولی روز بعد حزائیل لحافی برداشته، در آب فرو برد و آن را روی صورت پادشاه انداخت و او را خفه کرد و خود به جای او پادشاه شد."},{"book":"دوم پادشاهان","chapter":"8","verse":"16","text":"یهورام (پسر یهوشافاط) در پنجمین سال سلطنت یورام (پسر اَخاب) پادشاه اسرائیل، سلطنت خود را در یهودا آغاز کرد."},{"book":"دوم پادشاهان","chapter":"8","verse":"17","text":"یهورام در سن سی و دو سالگی پادشاه شد و هشت سال در اورشلیم سلطنت نمود."},{"book":"دوم پادشاهان","chapter":"8","verse":"18","text":"دختر اَخاب زن او بود و او مانند اَخاب و سایر پادشاهان اسرائیل نسبت به خداوند گناه می‌ورزید."},{"book":"دوم پادشاهان","chapter":"8","verse":"19","text":"ولی خداوند به خاطر داوود نخواست یهودا را از بین ببرد، زیرا به داوود قول داده بود که نسل او همیشه سلطنت خواهد کرد."},{"book":"دوم پادشاهان","chapter":"8","verse":"20","text":"در دورهٔ سلطنت یهورام، مردم ادوم از فرمان یهودا سرپیچی کردند و پادشاهی برای خود تعیین کردند."},{"book":"دوم پادشاهان","chapter":"8","verse":"21","text":"بنابراین یهورام با سواره نظام خود عازم سعیر شد، ولی نیروهای ادوم آنها را محاصره کردند. یهورام به اتفاق فرماندهان سواره نظام خود، شبانه از دست ادومی‌ها گریخت و سربازانش نیز فرار کرده، به وطن بازگشتند."},{"book":"دوم پادشاهان","chapter":"8","verse":"22","text":"ادوم تا به امروز استقلال خود را از یهودا حفظ کرده است. در این هنگام اهالی شهر لبنه نیز شورش کردند."},{"book":"دوم پادشاهان","chapter":"8","verse":"23","text":"شرح رویدادهای دیگر سلطنت یهورام و کارهای او در کتاب «تاریخ پادشاهان یهودا» نوشته شده است."},{"book":"دوم پادشاهان","chapter":"8","verse":"24","text":"یهورام مرد و او را در آرامگاه سلطنتی در اورشلیم که به شهر داوود معروف است، دفن کردند و پسرش اخزیا به جای او پادشاه شد."},{"book":"دوم پادشاهان","chapter":"8","verse":"25","text":"در دوازدهمین سال سلطنت یورام (پسر اَخاب) پادشاه اسرائیل، اخزیا (پسر یهورام) پادشاه یهودا شد."},{"book":"دوم پادشاهان","chapter":"8","verse":"26","text":"اخزیا در سن بیست و دو سالگی سلطنت خود را آغاز نمود، ولی فقط یک سال در اورشلیم سلطنت کرد. مادرش عتلیا نام داشت و نوهٔ عمری، پادشاه اسرائیل بود."},{"book":"دوم پادشاهان","chapter":"8","verse":"27","text":"اخزیا نیز مانند خاندان اَخاب نسبت به خداوند گناه ورزید، زیرا از اقوام اَخاب بود."},{"book":"دوم پادشاهان","chapter":"8","verse":"28","text":"اخزیای پادشاه با یورام (پسر اَخاب)، پادشاه اسرائیل، متحد شد و برای جنگ با حزائیل، پادشاه سوریه، به راموت جلعاد لشکر کشید. در این جنگ یورام مجروح شد."},{"book":"دوم پادشاهان","chapter":"8","verse":"29","text":"پس برای معالجه به یزرعیل برگشت. وقتی در آنجا بستری بود، اخزیا پادشاه یهودا به عیادتش رفت."}]}