{"data":[{"book":"دوم پادشاهان","chapter":"15","verse":"1","text":"در بیست و هفتمین سال سلطنت یربعام دوم پادشاه اسرائیل، عُزیا (پسر اَمَصیا) پادشاه یهودا شد."},{"book":"دوم پادشاهان","chapter":"15","verse":"2","text":"او شانزده ساله بود که بر تخت سلطنت نشست و پنجاه و دو سال در اورشلیم سلطنت کرد. (مادرش یکلیا نام داشت و از اهالی اورشلیم بود.)"},{"book":"دوم پادشاهان","chapter":"15","verse":"3","text":"او مانند پدرش اَمَصیا آنچه در نظر خداوند پسندیده بود، انجام می‌داد."},{"book":"دوم پادشاهان","chapter":"15","verse":"4","text":"ولی باز بتخانه‌های روی تپه‌ها که مردم در آنجا قربانی می‌کردند و بخور می‌سوزانیدند، باقی ماند."},{"book":"دوم پادشاهان","chapter":"15","verse":"5","text":"خداوند او را به مرض جذام مبتلا کرد و تا روز وفاتش جذامی باقی ماند. او تنها، در یک خانه به سر می‌برد و پسرش یوتام امور مملکت را اداره می‌کرد."},{"book":"دوم پادشاهان","chapter":"15","verse":"6","text":"شرح بقیهٔ رویدادهای دوران سلطنت عزیا و کارهای او در کتاب «تاریخ پادشاهان یهودا» نوشته شده است."},{"book":"دوم پادشاهان","chapter":"15","verse":"7","text":"وقتی عزیا مرد او را در آرامگاه سلطنتی در شهر داوود دفن کردند و پسرش یوتام به جایش پادشاه شد."},{"book":"دوم پادشاهان","chapter":"15","verse":"8","text":"در سی و هشتمین سال سلطنت عزیا پادشاه یهودا، زکریا (پسر یربعام دوم) پادشاه اسرائیل شد و شش ماه در سامره سلطنت نمود."},{"book":"دوم پادشاهان","chapter":"15","verse":"9","text":"او نیز مانند اجدادش نسبت به خداوند گناه ورزید و از گناهان یربعام اول (پسر نباط) که اسرائیل را به گناه کشاند، دست برنداشت."},{"book":"دوم پادشاهان","chapter":"15","verse":"10","text":"شلوم (پسر یابیش) بر ضد او توطئه کرد و او را در حضور مردم کشت و خود به سلطنت رسید."},{"book":"دوم پادشاهان","chapter":"15","verse":"11","text":"شرح بقیهٔ رویدادهای دوران سلطنت زکریا در کتاب «تاریخ پادشاهان اسرائیل» آمده است."},{"book":"دوم پادشاهان","chapter":"15","verse":"12","text":"به این ترتیب، آنچه که خداوند دربارهٔ ییهو15‏:12 نگاه کنید به ۱۰‏:۳۰. فرموده بود، به وقوع پیوست که خاندان او تا نسل چهارم بر تخت سلطنت اسرائیل خواهند نشست."},{"book":"دوم پادشاهان","chapter":"15","verse":"13","text":"در سی و نهمین سال سلطنت عزیا پادشاه یهودا، شلوم (پسر یابیش) پادشاه اسرائیل شد و یک ماه در سامره سلطنت کرد."},{"book":"دوم پادشاهان","chapter":"15","verse":"14","text":"منحیم (پسر جادی) از ترصه به سامره آمده، او را کشت و خود به جای وی بر تخت سلطنت نشست."},{"book":"دوم پادشاهان","chapter":"15","verse":"15","text":"شرح بقیهٔ رویدادهای سلطنت شلوم و توطئهٔ15‏:15 نگاه کنید به آیهٔ ۱۰. او در کتاب «تاریخ پادشاهان اسرائیل» نوشته شده است."},{"book":"دوم پادشاهان","chapter":"15","verse":"16","text":"منحیم شهر تفصح و حومهٔ آن را ویران نموده، اهالی آنجا را کشت و شکم زنان حامله را پاره کرد، چون مردم آنجا حاضر نبودند تسلیم او شوند."},{"book":"دوم پادشاهان","chapter":"15","verse":"17","text":"در سی و نهمین سال سلطنت عزیا پادشاه یهودا، منحیم (پسر جادی) پادشاه اسرائیل شد و ده سال در سامره سلطنت کرد."},{"book":"دوم پادشاهان","chapter":"15","verse":"18","text":"او نیز مانند یربعام (پسر نباط) نسبت به خداوند گناه ورزید و اسرائیل را به گناه کشاند."},{"book":"دوم پادشاهان","chapter":"15","verse":"19","text":"در زمان او تغلت فلاسر، پادشاه آشور به سرزمین اسرائیل هجوم آورد، ولی منحیم پادشاه سی و چهار تن نقره به او باج داد و به کمک وی سلطنت خود را بر اسرائیل تثبیت نمود."},{"book":"دوم پادشاهان","chapter":"15","verse":"20","text":"منحیم این پول را به شکل مالیات به زور از ثروتمندان وصول نمود. هر یک از آنها پنجاه مثقال نقره پرداختند. پس پادشاه آشور به سرزمین خود بازگشت."},{"book":"دوم پادشاهان","chapter":"15","verse":"21","text":"شرح بقیهٔ رویدادهای دوران سلطنت منحیم و کارهای او در کتاب تاریخ پادشاهان اسرائیل نوشته شده است."},{"book":"دوم پادشاهان","chapter":"15","verse":"22","text":"بعد از مرگ او پسرش فقحیا پادشاه شد."},{"book":"دوم پادشاهان","chapter":"15","verse":"23","text":"در پنجاهمین سال سلطنت عزیا پادشاه یهودا، فقحیا (پسر منحیم) پادشاه اسرائیل شد و دو سال در سامره سلطنت نمود،"},{"book":"دوم پادشاهان","chapter":"15","verse":"24","text":"او نیز مانند یربعام (پسر نباط) نسبت به خداوند گناه ورزید و اسرائیل را به گناه کشاند."},{"book":"دوم پادشاهان","chapter":"15","verse":"25","text":"فقح (پسر رملیا)، یکی از فرماندهان سپاه او، همراه پنجاه نفر دیگر از مردان جلعاد بر ضد او شورش کرد و او را در کاخ سلطنتی سامره کشت. (ارجوب و اریه نیز در این شورش کشته شدند.) سپس فقح به جای او پادشاه شد."},{"book":"دوم پادشاهان","chapter":"15","verse":"26","text":"شرح بقیهٔ رویدادهای دوران سلطنت فقحیا و کارهای او در کتاب «تاریخ پادشاهان اسرائیل» نوشته شده است."},{"book":"دوم پادشاهان","chapter":"15","verse":"27","text":"در پنجاه و دومین سال سلطنت عزیا پادشاه یهودا، فقح (پسر رملیا) پادشاه اسرائیل شد و بیست سال در سامره سلطنت کرد."},{"book":"دوم پادشاهان","chapter":"15","verse":"28","text":"او نیز مانند یربعام (پسر نباط) نسبت به خداوند گناه ورزید و اسرائیل را به گناه کشاند."},{"book":"دوم پادشاهان","chapter":"15","verse":"29","text":"در دورهٔ سلطنت فقح بود که تغلت فلاسر، پادشاه آشور به اسرائیل حمله کرد و شهرهای عیون، آبل بیت‌معکه، یانوح، قادش، حاصور، جلعاد، جلیل و تمام سرزمین نفتالی را به تصرف خود درآورد و مردم را اسیر نموده، به آشور برد."},{"book":"دوم پادشاهان","chapter":"15","verse":"30","text":"آنگاه هوشع (پسر ایله) بر ضد فقح شورش کرد و او را کشت و خود بر تخت سلطنت نشست. هوشع در سال بیستم سلطنت یوتام (پسر عزیا) پادشاه یهودا، سلطنت خود را آغاز نمود."},{"book":"دوم پادشاهان","chapter":"15","verse":"31","text":"شرح بقیهٔ رویدادهای دوران سلطنت فقح و کارهای او در کتاب «تاریخ پادشاهان اسرائیل» نوشته شده است."},{"book":"دوم پادشاهان","chapter":"15","verse":"32","text":"در دومین سال سلطنت فقح پادشاه اسرائیل، یوتام (پسر عزیا) پادشاه یهودا شد."},{"book":"دوم پادشاهان","chapter":"15","verse":"33","text":"یوتام در سن بیست و پنج سالگی بر تخت سلطنت نشست و شانزده سال در اورشلیم سلطنت نمود. (مادرش یروشا نام داشت و دختر صادوق بود)."},{"book":"دوم پادشاهان","chapter":"15","verse":"34","text":"او مانند پدرش عزیا آنچه در نظر خداوند پسندیده بود، انجام می‌داد،"},{"book":"دوم پادشاهان","chapter":"15","verse":"35","text":"ولی بتخانه‌های روی تپه‌ها را که مردم در آنجا قربانی می‌کردند و بخور می‌سوزانیدند، خراب نکرد. یوتام دروازهٔ بالایی خانهٔ خداوند را بازسازی کرد."},{"book":"دوم پادشاهان","chapter":"15","verse":"36","text":"شرح بقیهٔ رویدادهای دوران سلطنت یوتام و کارهای او در کتاب «تاریخ پادشاهان یهودا» نوشته شده است."},{"book":"دوم پادشاهان","chapter":"15","verse":"37","text":"(در آن روزها خداوند، رصین پادشاه سوریه و فقح پادشاه اسرائیل را بر ضد یهودا برانگیخت.)"},{"book":"دوم پادشاهان","chapter":"15","verse":"38","text":"یوتام مرد و او را در کنار اجدادش در شهر داوود دفن کردند و پسرش آحاز به جای او پادشاه شد."}]}