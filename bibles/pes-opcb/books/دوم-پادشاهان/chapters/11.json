{"data":[{"book":"دوم پادشاهان","chapter":"11","verse":"1","text":"وقتی عتلیا مادر اخزیا (پادشاه یهودا) شنید که پسرش مرده است، دستور قتل عام تمام اعضای خاندان سلطنتی را صادر کرد."},{"book":"دوم پادشاهان","chapter":"11","verse":"2","text":"تنها کسی که جان به در برد یوآش پسر کوچک اخزیا بود، زیرا یهوشبع عمهٔ یوآش، که دختر یهورام پادشاه و خواهر ناتنی اخزیا بود، او را نجات داد. یهوشبع طفل را از میان سایر فرزندان پادشاه که در انتظار مرگ بودند دزدیده، او را با دایه‌اش در خانهٔ خداوند در اتاقی پنهان کرد."},{"book":"دوم پادشاهان","chapter":"11","verse":"3","text":"در تمام مدت شش سالی که عتلیا در مقام ملکه فرمانروایی می‌کرد یوآش زیر نظر عمه‌اش در خانهٔ خداوند پنهان ماند."},{"book":"دوم پادشاهان","chapter":"11","verse":"4","text":"در هفتمین سال سلطنت ملکه عتلیا، یهویاداع کاهن فرستاد و فرماندهان، کریتیان و نگهبانان دربار را به خانهٔ خداوند دعوت کرد. در آنجا آنها را قسم داد که نقشهٔ او را به کسی نگویند؛ آنگاه یوآش، پسر اخزیا را به آنها نشان داد."},{"book":"دوم پادشاهان","chapter":"11","verse":"5","text":"سپس این دستورها را به آنها داد: «یک سوم شما که روز شَبّات مشغول انجام وظیفه هستید، باید از کاخ سلطنتی حفاظت کنید،"},{"book":"دوم پادشاهان","chapter":"11","verse":"6","text":"یک سوم دیگر جلوی دروازهٔ ”سور“ و یک سوم بقیه جلوی دروازهٔ دیگر پشت سر محافظین بایستید تا کسی وارد خانهٔ خدا نشود."},{"book":"دوم پادشاهان","chapter":"11","verse":"7","text":"دو دسته از شما که روز شَبّات سر خدمت نیستید، باید در خانهٔ خداوند کشیک بدهید"},{"book":"دوم پادشاهان","chapter":"11","verse":"8","text":"و اسلحه به دست، پادشاه را احاطه کنید و هر جا می‌رود از او محافظت نمایید. هر که خواست به پادشاه نزدیک شود، او را بکشید.»"},{"book":"دوم پادشاهان","chapter":"11","verse":"9","text":"پس فرماندهان مطابق دستورهای یهویاداع کاهن عمل کردند. ایشان نگهبانانی را که روز شَبّات سر خدمت می‌رفتند و نیز نگهبانانی را که در آن روز سر خدمت نبودند احضار کرده، نزد یهویاداع آوردند."},{"book":"دوم پادشاهان","chapter":"11","verse":"10","text":"یهویاداع آنها را با نیزه‌ها و سپرهای خانهٔ خداوند که متعلق به داوود پادشاه بود، مسلح کرد."},{"book":"دوم پادشاهان","chapter":"11","verse":"11","text":"نگهبانان مسلح اطراف پادشاه مستقر شدند. آنها صفی تشکیل دادند که از ضلع جنوبی معبد تا ضلع شمالی و دورتادور مذبح کشیده می‌شد."},{"book":"دوم پادشاهان","chapter":"11","verse":"12","text":"آنگاه یهویاداع یوآش را بیرون آورد و تاج را بر سرش نهاد و نسخه‌ای از تورات11‏:12 نگاه کنید به تثنیه ۱۷‏:۱۸‏و۱۹. را به او داد و او را تدهین کرده، به پادشاهی منصوب نمود. سپس همه دست زدند و فریاد برآوردند: «زنده باد پادشاه!»"},{"book":"دوم پادشاهان","chapter":"11","verse":"13","text":"ملکه عتلیا وقتی صدای نگهبانان و مردم را شنید، با عجله به طرف خانهٔ خداوند که مردم در آنجا جمع شده بودند، دوید."},{"book":"دوم پادشاهان","chapter":"11","verse":"14","text":"در آنجا پادشاه جدید را دید که برحسب آیین تاجگذاری، در کنار ستون ایستاده است و فرماندهان و شیپورچی‌ها اطراف او را گرفته‌اند و شیپور می‌زنند و همه شادی می‌کنند."},{"book":"دوم پادشاهان","chapter":"11","verse":"15","text":"یهویاداع به فرماندهان دستور داد: «او را از اینجا بیرون ببرید. در خانهٔ خداوند او را نکشید. هر کس سعی کند عتلیا را نجات دهد بی‌درنگ کشته خواهد شد.»"},{"book":"دوم پادشاهان","chapter":"11","verse":"16","text":"پس عتلیا را به اسطبل کاخ سلطنتی کشانده، او را در آنجا کشتند."},{"book":"دوم پادشاهان","chapter":"11","verse":"17","text":"یهویاداع کاهن از پادشاه و مردم خواست تا با خداوند عهد ببندند که قوم خداوند باشند. پیمان دیگری نیز بین پادشاه و ملتش بسته شد."},{"book":"دوم پادشاهان","chapter":"11","verse":"18","text":"آنگاه همه به بتخانهٔ بعل رفتند و آن را واژگون ساختند و مذبحها و مجسمه‌ها را خراب کردند و متان، کاهن بت بعل را در مقابل مذبحها کشتند."},{"book":"دوم پادشاهان","chapter":"11","verse":"19","text":"و خود با فرماندهان، کریتیان، نگهبانان دربار و تمام قوم، پادشاه را از خانهٔ خداوند تا کاخ سلطنتی مشایعت کرد. آنها از دروازهٔ نگهبانان وارد کاخ شدند و یوآش بر تخت سلطنتی نشست."},{"book":"دوم پادشاهان","chapter":"11","verse":"20","text":"همهٔ مردم از این موضوع خوشحال بودند. بعد از مرگ عتلیا، در شهر آرامش برقرار گردید."},{"book":"دوم پادشاهان","chapter":"11","verse":"21","text":"یوآش هفت ساله بود که پادشاه یهودا شد."}]}