{"data":[{"book":"دوم پادشاهان","chapter":"6","verse":"1-3","text":"روزی گروه انبیا نزد الیشع آمدند و به او گفتند: «همان‌طور که می‌بینید، جایی که ما زندگی می‌کنیم خیلی کوچک است. پس اجازه بدهید به کنار رود اردن برویم، چوب بیاوریم و خانهٔ بزرگتری بسازیم.»"},{"book":"دوم پادشاهان","chapter":"6","verse":"4","text":"وقتی به کنار رود اردن رسیدند مشغول بریدن درخت شدند."},{"book":"دوم پادشاهان","chapter":"6","verse":"5","text":"ناگهان تیغهٔ تبر یکی از انبیا از دسته جدا شد و به داخل آب افتاد. پس او فریاد برآورده، به الیشع گفت: «ای سرورم، من این تبر را امانت گرفته بودم.»"},{"book":"دوم پادشاهان","chapter":"6","verse":"6","text":"الیشع پرسید: «کجا افتاد؟»"},{"book":"دوم پادشاهان","chapter":"6","verse":"7","text":"الیشع به او گفت: «بردار!» و او تیغهٔ تبرش را از روی آب برداشت."},{"book":"دوم پادشاهان","chapter":"6","verse":"8","text":"پادشاه سوریه با اسرائیل وارد جنگ شده بود. او پس از مشورت با افراد خود، محل اردوگاه جنگی را تعیین کرد."},{"book":"دوم پادشاهان","chapter":"6","verse":"9","text":"ولی مرد خدا الیشع بی‌درنگ برای پادشاه اسرائیل پیغام فرستاد که: «مواظب باش به فلان جا نزدیک نشوی، زیرا سوری‌ها در نظر دارند لشکر خود را به آنجا بفرستند.»"},{"book":"دوم پادشاهان","chapter":"6","verse":"10","text":"به این ترتیب هر بار سوری‌ها محل اردوگاه خود را تغییر می‌دادند پادشاه اسرائیل توسط الیشع از محل آنان خبردار می‌شد."},{"book":"دوم پادشاهان","chapter":"6","verse":"11","text":"پادشاه سوریه از این موضوع به خشم آمد و تمام افراد خود را خواست و به ایشان گفت: «یکی از شما به ما خیانت می‌کند. چه کسی نقشه‌های مرا برای پادشاه اسرائیل فاش می‌سازد؟»"},{"book":"دوم پادشاهان","chapter":"6","verse":"12","text":"یکی از افرادش جواب داد: «سرورم، هیچ‌کدام از ما خائن نیستیم. این کار، کار الیشع، نبی اسرائیل است که حتی کلماتی را که در خوابگاه خود بر زبان می‌آوری به پادشاه اسرائیل اطلاع می‌دهد.»"},{"book":"دوم پادشاهان","chapter":"6","verse":"13","text":"پادشاه گفت: «بروید و ببینید او کجاست تا بفرستم او را بگیرند.» خبر رسید که الیشع در دوتان است."},{"book":"دوم پادشاهان","chapter":"6","verse":"14","text":"پس پادشاه سوریه لشکر عظیمی با ارابه‌ها و اسبان فراوان به شهر دوتان فرستاد و آنها آمدند و در شب، شهر را محاصره کردند."},{"book":"دوم پادشاهان","chapter":"6","verse":"15","text":"صبح زود وقتی خدمتکار الیشع بیدار شد و بیرون رفت، دید لشکر عظیمی با ارابه‌ها و اسبان فراوان، شهر را محاصره کرده‌اند. پس با عجله نزد الیشع بازگشت و فریاد زد: «ای سرورم، چه کنیم؟»"},{"book":"دوم پادشاهان","chapter":"6","verse":"16","text":"الیشع به او گفت: «نترس! قوای ما از قوای آنها بزرگتر است!»"},{"book":"دوم پادشاهان","chapter":"6","verse":"17","text":"آنگاه الیشع چنین دعا کرد: «ای خداوند، چشمان او را باز کن تا ببیند!» خداوند چشمان خدمتکار الیشع را باز کرد و او دید کوههای اطراف پر از اسبان و ارابه‌های آتشین است."},{"book":"دوم پادشاهان","chapter":"6","verse":"18","text":"وقتی نیروهای سوری به طرف آنها آمدند، الیشع دعا کرد: «ای خداوند، خواهش می‌کنم چشمان ایشان را کور کن.» و خداوند چشمان آنها را کور کرد."},{"book":"دوم پادشاهان","chapter":"6","verse":"19","text":"سپس الیشع بیرون رفته، به ایشان گفت: «شما راه را اشتباه آمده‌اید. این آن شهر نیست. دنبال من بیایید تا شما را نزد آن مردی ببرم که در جستجویش هستید.» و آنها را به سامره برد."},{"book":"دوم پادشاهان","chapter":"6","verse":"20","text":"به محض رسیدن به سامره الیشع دعا کرد: «خداوندا، چشمان آنها را باز کن تا ببینند.» خداوند چشمان آنها را باز کرد و آنها دیدند که در سامره، پایتخت اسرائیل هستند."},{"book":"دوم پادشاهان","chapter":"6","verse":"21","text":"پادشاه اسرائیل وقتی چشمش به نیروهای سوری افتاد به الیشع گفت: «اجازه بده آنها را بکشم.»"},{"book":"دوم پادشاهان","chapter":"6","verse":"22","text":"الیشع به او گفت: «ما نباید اسیران جنگی را بکشیم. نان و آب پیش آنها بگذار تا بخورند و بنوشند و بعد ایشان را به مملکتشان بفرست.»"},{"book":"دوم پادشاهان","chapter":"6","verse":"23","text":"پادشاه ضیافت بزرگی برای آنها ترتیب داد؛ سپس ایشان را به وطنشان نزد پادشاه سوریه فرستاد. از آن پس سربازان سوری به خاک اسرائیل نزدیک نمی‌شدند."},{"book":"دوم پادشاهان","chapter":"6","verse":"24","text":"بعد از مدتی بنهدد، پادشاه سوریه تمام قوای نظامی خود را جمع کرد و شهر سامره را محاصره نمود."},{"book":"دوم پادشاهان","chapter":"6","verse":"25","text":"در نتیجه شهر سامره سخت دچار قحطی گردید. طولی نکشید که قحطی چنان شدت یافت که یک سر الاغ به هشتاد مثقال نقره، و دویست گرم سنگدان کبوتر به پنج مثقال نقره فروخته می‌شد."},{"book":"دوم پادشاهان","chapter":"6","verse":"26","text":"یک روز که پادشاه اسرائیل بر حصار شهر قدم می‌زد، زنی فریاد برآورد: «ای سرورم پادشاه، به دادم برس!»"},{"book":"دوم پادشاهان","chapter":"6","verse":"27","text":"پادشاه جواب داد: «اگر خداوند به داد تو نرسد، از من چه کاری ساخته است؟ از کدام خرمنگاه و چرخشت می‌توانم چیزی به تو بدهم؟"},{"book":"دوم پادشاهان","chapter":"6","verse":"28","text":"بگو چه شده است.»"},{"book":"دوم پادشاهان","chapter":"6","verse":"29","text":"پس پسر مرا پختیم و خوردیم. اما روز بعد که به او گفتم پسرت را بکش تا بخوریم، پسرش را پنهان کرد.»"},{"book":"دوم پادشاهان","chapter":"6","verse":"30","text":"پادشاه وقتی این را شنید از شدت ناراحتی لباس خود را پاره کرد، و مردمی که نزدیک حصار بودند دیدند که پادشاه زیر لباس خود پلاس پوشیده است."},{"book":"دوم پادشاهان","chapter":"6","verse":"31","text":"پادشاه گفت: «خدا مرا نابود کند اگر همین امروز سر الیشع را از تن جدا نکنم.»"},{"book":"دوم پادشاهان","chapter":"6","verse":"32","text":"وقتی پادشاه مأموری برای دستگیری الیشع فرستاد، او در خانهٔ خود با بزرگان قوم اسرائیل سرگرم گفتگو بود. اما پیش از رسیدن مأمور، الیشع به بزرگان گفت: «این قاتل قاصدی فرستاده است تا سرم را از تنم جدا کند. وقتی آمد در را ببندید و نگذارید داخل شود، چون به‌زودی اربابش هم پشت سر او می‌آید.»"},{"book":"دوم پادشاهان","chapter":"6","verse":"33","text":"هنوز حرف الیشع تمام نشده بود که مأمور وارد شد و پادشاه هم به دنبال او رسید. پادشاه با عصبانیت گفت: «این بلا را خداوند به جان ما فرستاده است، پس چرا دیگر منتظر کمک او باشم؟»"}]}