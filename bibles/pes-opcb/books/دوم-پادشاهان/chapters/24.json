{"data":[{"book":"دوم پادشاهان","chapter":"24","verse":"1","text":"در دورهٔ سلطنت یهویاقیم، نِبوکَدنِصَّر، پادشاه بابِل به اورشلیم حمله کرد. یهویاقیم تسلیم شد و سه سال به او باج و خراج پرداخت، اما بعد از آن، سر از فرمان وی پیچید و شورش نمود."},{"book":"دوم پادشاهان","chapter":"24","verse":"2","text":"خداوند لشکر بابِلی، سوری، موآبی و عمونی را فرستاد تا همان‌طور که به‌وسیلۀ انبیا خبر داده بود، یهودا را نابود کنند."},{"book":"دوم پادشاهان","chapter":"24","verse":"3","text":"بدون شک این بلاها به فرمان خداوند بر یهودا نازل شد. خداوند تصمیم داشت یهودا را به سبب گناهان بی‌شمار مَنَسی طرد کند،"},{"book":"دوم پادشاهان","chapter":"24","verse":"4","text":"زیرا مَنَسی اورشلیم را از خون بی‌گناهان پر کرده بود و خداوند نخواست این گناهان را ببخشد."},{"book":"دوم پادشاهان","chapter":"24","verse":"5","text":"شرح بقیهٔ رویدادهای دوران سلطنت یهویاقیم و کارهای او در کتاب تاریخ پادشاهان یهودا نوشته شده است."},{"book":"دوم پادشاهان","chapter":"24","verse":"6","text":"پس از مرگ یهویاقیم پسرش یهویاکین به جای او بر تخت سلطنت نشست."},{"book":"دوم پادشاهان","chapter":"24","verse":"7","text":"(پادشاه مصر دیگر از مرزهای خود خارج نشد، زیرا پادشاه بابِل تمام متصرفات مصر را که شامل یهودا هم می‌شد، از نهر مصر تا رود فرات، اشغال نمود.)"},{"book":"دوم پادشاهان","chapter":"24","verse":"8","text":"یهویاکین هجده ساله بود که پادشاه یهودا شد و سه ماه در اورشلیم سلطنت کرد. (مادرش نحوشطا، دختر الناتان و از اهالی اورشلیم بود.)"},{"book":"دوم پادشاهان","chapter":"24","verse":"9","text":"یهویاکین مانند پدرش نسبت به خداوند گناه ورزید."},{"book":"دوم پادشاهان","chapter":"24","verse":"10","text":"در دورهٔ سلطنت یهویاکین، لشکر نِبوکَدنِصَّر، پادشاه بابِل، اورشلیم را محاصره کرد."},{"book":"دوم پادشاهان","chapter":"24","verse":"11","text":"وقتی شهر در محاصره بود، خود نِبوکَدنِصَّر هم به آنجا رسید."},{"book":"دوم پادشاهان","chapter":"24","verse":"12","text":"یهویاکین و تمام مقامات و فرماندهان و خدمتگزاران دربارش و ملکهٔ مادر تسلیم نِبوکَدنِصَّر شدند."},{"book":"دوم پادشاهان","chapter":"24","verse":"13","text":"طبق آنچه خداوند فرموده بود، بابِلی‌ها تمام اشیاء قیمتی خانهٔ خداوند، جواهرات کاخ سلطنتی و تمام ظروف طلا را که سلیمان پادشاه برای خانهٔ خداوند ساخته بود، در هم شکستند."},{"book":"دوم پادشاهان","chapter":"24","verse":"14","text":"نِبوکَدنِصَّر اهالی اورشلیم را که شامل فرماندهان و سربازان، صنعتگران و آهنگران می‌شدند و تعدادشان به ده هزار نفر می‌رسید به بابِل تبعید کرد، و فقط افراد فقیر را در آن سرزمین باقی گذاشت."},{"book":"دوم پادشاهان","chapter":"24","verse":"15","text":"نِبوکَدنِصَّر، یهویاکین را با مادر و زنان او، فرماندهان و مقامات مملکتی به بابِل برد."},{"book":"دوم پادشاهان","chapter":"24","verse":"16","text":"همچنین تمام سربازان جنگ آزموده را که هفت هزار نفر بودند و هزار صنعتگر و آهنگر را اسیر کرده، به بابِل برد."},{"book":"دوم پادشاهان","chapter":"24","verse":"17","text":"بعد پادشاه بابِل متنیا عموی یهویاکین را به جای او به پادشاهی تعیین نمود و نامش را به صدقیا تغییر داد."},{"book":"دوم پادشاهان","chapter":"24","verse":"18","text":"صدقیا بیست و یک ساله بود که پادشاه یهودا شد و یازده سال در اورشلیم سلطنت نمود. (مادرش حموطل، دختر ارمیا و از اهالی لبنه بود.)"},{"book":"دوم پادشاهان","chapter":"24","verse":"19","text":"او مانند یهویاقیم نسبت به خداوند گناه ورزید."},{"book":"دوم پادشاهان","chapter":"24","verse":"20","text":"خشم خداوند بر مردم اورشلیم و یهودا افروخته شد و او ایشان را طرد نمود."}]}