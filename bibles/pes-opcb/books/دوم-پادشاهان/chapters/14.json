{"data":[{"book":"دوم پادشاهان","chapter":"14","verse":"1","text":"در دومین سال سلطنت یهوآش، پادشاه اسرائیل، اَمَصیا (پسر یوآش) پادشاه یهودا شد."},{"book":"دوم پادشاهان","chapter":"14","verse":"2","text":"اَمَصیا بیست و پنج ساله بود که پادشاه شد و بیست و نه سال در اورشلیم سلطنت کرد. مادرش یهوعدان نام داشت و اهل اورشلیم بود."},{"book":"دوم پادشاهان","chapter":"14","verse":"3","text":"اَمَصیا مانند پدرش یوآش هر چه در نظر خداوند پسندیده بود انجام می‌داد، اما نه به اندازهٔ جدش داوود."},{"book":"دوم پادشاهان","chapter":"14","verse":"4","text":"او بتخانه‌های روی تپه‌ها را از بین نبرد و از این رو قوم هنوز در آنجا قربانی می‌کردند و بخور می‌سوزانیدند."},{"book":"دوم پادشاهان","chapter":"14","verse":"5","text":"وقتی اَمَصیا سلطنت را در دست گرفت، افرادی را که پدرش را کشته بودند، از بین برد،"},{"book":"دوم پادشاهان","chapter":"14","verse":"6","text":"ولی فرزندان ایشان را نکشت، زیرا خداوند در تورات موسی امر فرموده بود که پدران به سبب گناه پسران کشته نشوند و نه پسران برای گناه پدران؛ بلکه هر کس به سبب گناه خود مجازات شود.14‏:6 نگاه کنید به تثنیه ۲۴‏:۱۶."},{"book":"دوم پادشاهان","chapter":"14","verse":"7","text":"اَمَصیا یکبار ده هزار ادومی را در درهٔ نمک کشت. همچنین شهر سالع را تصرف کرد و اسم آن را به یُقتِئیل تغییر داد که تا به امروز به همان نام خوانده می‌شود."},{"book":"دوم پادشاهان","chapter":"14","verse":"8","text":"یک روز اَمَصیا قاصدانی نزد یهوآش، پادشاه اسرائیل (پسر یهواخاز و نوهٔ ییهو) فرستاده، به او اعلام جنگ داد."},{"book":"دوم پادشاهان","chapter":"14","verse":"9","text":"اما یهوآش پادشاه با این مثل جواب اَمَصیا را داد: «روزی در لبنان یک بوتهٔ خار به درخت سرو آزاد گفت: ”دخترت را به پسر من به زنی بده.“ ولی درست در همین وقت حیوانی وحشی از آنجا عبور کرد و آن خار را پایمال نمود!"},{"book":"دوم پادشاهان","chapter":"14","verse":"10","text":"تو ادوم را نابود کرده‌ای و مغرور شده‌ای؛ ولی به این پیروزیت قانع باش و در خانه‌ات بمان! چرا می‌خواهی کاری کنی که به زیان تو و مردم یهودا تمام شود؟»"},{"book":"دوم پادشاهان","chapter":"14","verse":"11","text":"ولی اَمَصیا توجهی ننمود، پس یهوآش، پادشاه اسرائیل، سپاه خود را آمادهٔ جنگ کرد. جنگ در بیت‌شمس، یکی از شهرهای یهودا، درگرفت."},{"book":"دوم پادشاهان","chapter":"14","verse":"12","text":"سپاه یهودا شکست خورد و سربازان به شهرهای خود فرار کردند."},{"book":"دوم پادشاهان","chapter":"14","verse":"13","text":"اَمَصیا پادشاه یهودا اسیر شد و سپاه اسرائیل بر اورشلیم تاخت و حصار آن را از دروازهٔ افرایم تا دروازهٔ زاویه که طولش در حدود دویست متر بود، در هم کوبید."},{"book":"دوم پادشاهان","chapter":"14","verse":"14","text":"یهوآش عده‌ای را گروگان گرفت و تمام طلا و نقره و لوازم خانهٔ خداوند و کاخ سلطنتی را برداشت و به سامره بازگشت."},{"book":"دوم پادشاهان","chapter":"14","verse":"15","text":"شرح بقیهٔ رویدادهای دوران سلطنت یهوآش، جنگهای او با اَمَصیا (پادشاه یهودا)، کارها و فتوحات او در کتاب «تاریخ پادشاهان اسرائیل» ثبت شده است."},{"book":"دوم پادشاهان","chapter":"14","verse":"16","text":"یهوآش مرد و در آرامگاه سلطنتی سامره دفن شد و پسرش یربعام دوم به جای او به سلطنت رسید."},{"book":"دوم پادشاهان","chapter":"14","verse":"17","text":"اَمَصیا بعد از مرگ یهوآش پانزده سال دیگر هم زندگی کرد."},{"book":"دوم پادشاهان","chapter":"14","verse":"18","text":"شرح بقیهٔ رویدادهای دوران سلطنت اَمَصیا در کتاب «تاریخ پادشاهان یهودا» نوشته شده است."},{"book":"دوم پادشاهان","chapter":"14","verse":"19","text":"در اورشلیم علیه او توطئه چیدند و او به لاکیش گریخت، ولی دشمنانش او را تعقیب کرده، در آنجا او را کشتند."},{"book":"دوم پادشاهان","chapter":"14","verse":"20","text":"سپس جنازه‌اش را روی اسب گذاشته، به اورشلیم برگرداندند و در آرامگاه سلطنتی شهر داوود دفن کردند."},{"book":"دوم پادشاهان","chapter":"14","verse":"21","text":"مردم یهودا همگی عزیا14‏:21 «عزریا» نیز خوانده می‌شود.، پسر شانزده سالۀ امصیا، را به جای پدرش پادشاه ساختند."},{"book":"دوم پادشاهان","chapter":"14","verse":"22","text":"عزیا بعد از مرگ پدرش شهر ایلت را برای یهودا پس گرفت و آن را بازسازی نمود."},{"book":"دوم پادشاهان","chapter":"14","verse":"23","text":"یربعام دوم (پسر یهوآش) در پانزدهمین سال سلطنت اَمَصیا، پادشاه یهودا، پادشاه اسرائیل شد و چهل و یک سال در سامره سلطنت نمود."},{"book":"دوم پادشاهان","chapter":"14","verse":"24","text":"او نیز مانند یربعام اول (پسر نباط) نسبت به خداوند گناه ورزید و اسرائیل را به گناه کشاند."},{"book":"دوم پادشاهان","chapter":"14","verse":"25","text":"یربعام دوم زمینهای از دست رفتهٔ اسرائیل را که بین گذرگاه حمات در شمال و دریای مرده در جنوب واقع شده بود، پس گرفت؛ درست همان‌طور که خداوند، خدای اسرائیل توسط یونس نبی (پسر امتای) اهل جت حافر پیشگویی فرموده بود."},{"book":"دوم پادشاهان","chapter":"14","verse":"26","text":"خداوند مصیبت تلخ اسرائیل را دید؛ و کسی نبود که به داد ایشان برسد."},{"book":"دوم پادشاهان","chapter":"14","verse":"27","text":"ولی خواست خداوند این نبود که نام اسرائیل را از روی زمین محو کند، پس توسط یربعام دوم ایشان را نجات داد."},{"book":"دوم پادشاهان","chapter":"14","verse":"28","text":"شرح بقیهٔ دوران سلطنت یربعام دوم، کارها و فتوحات و جنگهای او، و اینکه چطور دمشق و حمات را که در تصرف یهودا بودند باز به دست آورد، همه در کتاب «تاریخ پادشاهان اسرائیل» نوشته شده است."},{"book":"دوم پادشاهان","chapter":"14","verse":"29","text":"وقتی یربعام دوم مرد، جنازهٔ او را در کنار سایر پادشاهان اسرائیل به خاک سپردند و پسرش زکریا بر تخت سلطنت اسرائیل نشست."}]}