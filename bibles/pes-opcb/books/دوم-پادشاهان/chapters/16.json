{"data":[{"book":"دوم پادشاهان","chapter":"16","verse":"1","text":"در هفدهمین سال سلطنت فقح پادشاه اسرائیل، آحاز (پسر یوتام) پادشاه یهودا شد."},{"book":"دوم پادشاهان","chapter":"16","verse":"2","text":"آحاز در سن بیست سالگی بر تخت سلطنت نشست و شانزده سال در اورشلیم سلطنت نمود. او مانند جدش داوود مطابق میل خداوند، خدایش رفتار ننمود،"},{"book":"دوم پادشاهان","chapter":"16","verse":"3","text":"بلکه مثل پادشاهان اسرائیل شرور بود. او حتی پسر خود را زنده‌زنده سوزاند و قربانی بتها کرد. این رسم قومهایی بود که خداوند سرزمینشان را از آنها گرفته، به بنی‌اسرائیل داده بود."},{"book":"دوم پادشاهان","chapter":"16","verse":"4","text":"آحاز در بتخانه‌های روی تپه‌ها و بلندیها و زیر هر درخت سبز قربانی می‌کرد و بخور می‌سوزانید."},{"book":"دوم پادشاهان","chapter":"16","verse":"5","text":"آنگاه رصین، پادشاه سوریه و فقح، پادشاه اسرائیل به جنگ آحاز آمدند و شهر اورشلیم را محاصره کردند ولی نتوانستند آن را بگیرند."},{"book":"دوم پادشاهان","chapter":"16","verse":"6","text":"در همین وقت، رصین شهر ایلت را برای سوری‌ها پس گرفت. او یهودی‌ها را بیرون راند و سوری‌ها را فرستاد تا در آن شهر زندگی کنند که تا به امروز در آن ساکن هستند."},{"book":"دوم پادشاهان","chapter":"16","verse":"7","text":"آحاز پادشاه قاصدانی نزد تغلت فلاسر، پادشاه آشور فرستاد و از او خواهش کرد تا وی را در جنگ با پادشاهان مهاجم سوریه و اسرائیل کمک نماید."},{"book":"دوم پادشاهان","chapter":"16","verse":"8","text":"آحاز طلا و نقرهٔ خزانه‌های خانهٔ خداوند و کاخ سلطنتی را گرفته، برای پادشاه آشور هدیه فرستاد."},{"book":"دوم پادشاهان","chapter":"16","verse":"9","text":"پادشاه آشور موافقت نموده، با سپاه خود به دمشق پایتخت سوریه حمله کرد و ساکنان آن شهر را به اسیری برده، آنها را در شهر قیر اسکان داد. او رصین پادشاه سوریه را نیز کشت."},{"book":"دوم پادشاهان","chapter":"16","verse":"10","text":"سپس آحاز پادشاه برای ملاقات تغلت فلاسر به دمشق رفت. وقتی در آنجا بود، مذبح بتخانهٔ دمشق را دید و شکل و اندازهٔ آن را با تمام جزئیات برای اوریای کاهن فرستاد."},{"book":"دوم پادشاهان","chapter":"16","verse":"11","text":"اوریا هم عین آن را ساخت و قبل از رسیدن آحاز آن را تمام کرد."},{"book":"دوم پادشاهان","chapter":"16","verse":"12-13","text":"وقتی آحاز پادشاه از سفر بازگشت و مذبح جدید را دید، قربانی سوختنی و هدیهٔ آردی روی آن تقدیم کرد و هدیه نوشیدنی بر آن ریخت و خون قربانیهای سلامتی روی آن پاشید."},{"book":"دوم پادشاهان","chapter":"16","verse":"14","text":"سپس مذبح مفرغین خداوند را که بین خانهٔ خداوند و مذبح جدید قرار داشت، برداشت و آن را در سمت شمالی مذبح جدید گذاشت."},{"book":"دوم پادشاهان","chapter":"16","verse":"15","text":"آحاز پادشاه به اوریای کاهن گفت: «از این مذبح جدید برای قربانی سوختنی صبح و هدیهٔ آردی عصر، قربانی سوختنی و هدیه آردی پادشاه، و قربانی سوختنی و هدیهٔ آردی و هدیهٔ نوشیدنی مردم استفاده شود؛ همچنین خون قربانیهای سوختنی و سایر قربانیها هم بر مذبح جدید پاشیده شود. اما مذبح مفرغین قدیمی برای استفادهٔ شخصی خودم خواهد بود تا به‌وسیلۀ آن از عالم غیب پیام بگیرم.»"},{"book":"دوم پادشاهان","chapter":"16","verse":"16","text":"اوریای کاهن مطابق دستور آحاز پادشاه عمل کرد."},{"book":"دوم پادشاهان","chapter":"16","verse":"17","text":"سپس پادشاه میزهای متحرک مفرغین خانهٔ خداوند را از هم باز کرد و حوضچه‌ها را از روی آنها برداشت و حوض بزرگ را از روی گاوهای مفرغین پایین آورد و آن را روی سنگفرش گذاشت."},{"book":"دوم پادشاهان","chapter":"16","verse":"18","text":"همچنین برای خشنود کردن پادشاه آشور، سایبان شَبّات16‏:18 معنی عبری نامشخص است. را که در معبد ساخته شده بود و نیز مدخل بیرونی معبد را که پادشاه از آن داخل می‌شد، از میان برداشت."},{"book":"دوم پادشاهان","chapter":"16","verse":"19","text":"شرح بقیهٔ رویدادهای دوران سلطنت آحاز در کتاب تاریخ پادشاهان یهودا ثبت گردیده است."},{"book":"دوم پادشاهان","chapter":"16","verse":"20","text":"آحاز مُرد و او را در کنار اجدادش در شهر داوود دفن کردند و پسرش حِزِقیا به جای او پادشاه شد."}]}