{"data":[{"book":"اول پادشاهان","chapter":"7","verse":"1","text":"سپس، سلیمان برای خود یک کاخ سلطنتی ساخت و برای ساختن آن سیزده سال وقت صرف کرد."},{"book":"اول پادشاهان","chapter":"7","verse":"2","text":"اسم یکی از تالارهای آن کاخ را «تالار جنگل لبنان» گذاشت. درازای این تالار پنجاه متر، پهنای آن بیست و پنج متر و بلندی آن پانزده متر بود. سقف آن از تیرهای سرو پوشیده شده بود و روی چهار ردیف از ستونهای سرو قرار داشت."},{"book":"اول پادشاهان","chapter":"7","verse":"3","text":"سقف چهل و پنج تیر داشت که در سه ردیف پانزده تایی قرار گرفته بودند."},{"book":"اول پادشاهان","chapter":"7","verse":"4","text":"در هر یک از دو دیوار جانبی، سه ردیف پنجره کار گذاشته شده بود."},{"book":"اول پادشاهان","chapter":"7","verse":"5","text":"چارچوب تمام درها و پنجره‌ها به شکل چهارگوش بود و پنجره‌های دیوارهای جانبی، روبروی هم قرار داشتند."},{"book":"اول پادشاهان","chapter":"7","verse":"6","text":"تالار دیگر «تالار ستونها» نامیده شد که درازای آن بیست و پنج متر و پهنای آن پانزده متر بود. جلوی این تالار، یک ایوان بود که سقف آن روی ستونها قرار داشت."},{"book":"اول پادشاهان","chapter":"7","verse":"7","text":"در کاخ سلطنتی، یک تالار دیگر هم بود به اسم «تالار داوری» که سلیمان در آنجا می‌نشست و به شکایات مردم رسیدگی می‌کرد. این تالار از کف تا سقف با چوب سرو پوشیده شده بود."},{"book":"اول پادشاهان","chapter":"7","verse":"8","text":"پشت این تالار، خانهٔ شخصی خودِ پادشاه ساخته شد که شبیه «تالار داوری» بود. سلیمان خانهٔ دیگری شبیه خانهٔ خود، برای زنش که دختر فرعون بود ساخت."},{"book":"اول پادشاهان","chapter":"7","verse":"9","text":"تمام این بناها از سنگهای مرغوب و تراشیده شده در اندازه‌های معین ساخته شده بودند."},{"book":"اول پادشاهان","chapter":"7","verse":"10","text":"پایهٔ بناها از سنگهای بزرگ پنج متری و چهار متری تشکیل شده بود."},{"book":"اول پادشاهان","chapter":"7","verse":"11","text":"بر سر دیوارهای این بناها تیرهایی از چوب سروکار گذاشته بودند."},{"book":"اول پادشاهان","chapter":"7","verse":"12","text":"دیوار حیاط بزرگ کاخ، مانند حیاط داخلی خانهٔ خداوند با سه ردیف سنگ تراشیده و یک ردیف چوب سرو ساخته شده بود."},{"book":"اول پادشاهان","chapter":"7","verse":"13-14","text":"سلیمان پادشاه به دنبال یک ریخته‌گر ماهر به اسم حورام فرستاد و او را دعوت کرد تا از صور به اورشلیم بیاید و برای او کار کند. حورام دعوت سلیمان را پذیرفت. مادر حورام یک بیوه‌زن یهودی از قبیلهٔ نفتالی و پدرش یک ریخته‌گر از اهالی صور بود."},{"book":"اول پادشاهان","chapter":"7","verse":"15","text":"حورام دو ستون از مفرغ درست کرد که بلندی هر یک نه متر و دور هر یک شش متر بود."},{"book":"اول پادشاهان","chapter":"7","verse":"16-22","text":"برای ستونها دو سر ستون مفرغین ساخت. هر یک از این سر ستونها به شکل گل سوسن بود. بلندی هر سر ستون دو و نیم متر و پهنای هر یک دو متر بود. هر کدام از این سر ستونها با هفت رشته زنجیر مفرغین بافته شده و با دو ردیف انار مفرغین تزیین شده بود. تعداد انارهای مفرغین در هر سر ستون دویست عدد بود. حورام این ستونها را در دو طرف مدخل خانهٔ خدا بر پا نمود. ستون جنوبی را ستون یاکین نامید و ستون شمالی را ستون بوعز نام گذاشت7‏:16‏‑22 احتمالاً یاکین به معنی «او (خدا) برقرار می‌سازد» و بوعز به معنی «در او (خدا) قوت هست» می‌باشد.."},{"book":"اول پادشاهان","chapter":"7","verse":"23","text":"حورام یک حوض گرد از مفرغ درست کرد که عمق آن دو و نیم متر، قطرش پنج متر و محیطش پانزده متر بود."},{"book":"اول پادشاهان","chapter":"7","verse":"24","text":"بر کناره‌های لبهٔ حوض در دو ردیف نقشهای کدویی شکل (در هر متر بیست نقش) قرار داشتند. این نقشها با خود حوض قالبگیری شده بود."},{"book":"اول پادشاهان","chapter":"7","verse":"25","text":"این حوض بر پشت دوازده مجسمهٔ گاو قرار داشت. سر گاوها به طرف بیرون بود، سه گاو رو به شمال، سه گاو رو به جنوب، سه گاو رو به مغرب و سه گاو رو به مشرق."},{"book":"اول پادشاهان","chapter":"7","verse":"26","text":"ضخامت دیوارهٔ حوض به پهنای کف دست بود. لبهٔ آن به شکل جام بود و مانند گلبرگ سوسن به طرف بیرون باز می‌شد. گنجایش آن بیش از چهل هزار لیتر بود."},{"book":"اول پادشاهان","chapter":"7","verse":"27-30","text":"سپس حورام ده میز مفرغین با پایه‌های چرخدار درست کرد. درازای هر میز دو متر، پهنای آن دو متر و بلندایش یک و نیم متر بود. چهار طرف میز به‌وسیلهٔ ورقه‌های چهارگوش پوشانده شده بود. هر ورقه داخل قابی قرار داشت و ورقه‌ها و قابها با نقشهایی از کروبیان، شیر و گاو تزیین شده بودند. در قسمت بالا و پایین گاوها و شیرها نقشهایی از دسته‌های گل قرار داشتند. هر یک از این میزها دارای چهار چرخ مفرغین بود. این چرخها دور محورهای مفرغین حرکت می‌کردند. در چهار گوشهٔ هر میز، چهار پایهٔ کوچک نصب شده بودند تا حوضچه‌ای را که می‌ساختند روی آنها بگذارند. این پایه‌های کوچک با نقشهای مارپیچی تزیین شده بودند."},{"book":"اول پادشاهان","chapter":"7","verse":"31","text":"در قسمت بالای هر میز، سوراخ گردی قرار داشت. دور این سوراخ را قابی به بلندی هفتاد و پنج سانتی متر فرا گرفته بود که پنجاه سانتی متر آن بالای میز و بیست و پنج سانتی متر دیگر داخل میز قرار می‌گرفت. دور قاب با نقشهایی تزیین شده بود."},{"book":"اول پادشاهان","chapter":"7","verse":"32","text":"محور چرخها به پایه‌های میزها وصل بود و بلندی هر چرخ هفتاد و پنج سانتی متر بود،"},{"book":"اول پادشاهان","chapter":"7","verse":"33","text":"و چرخها به چرخهای ارابه شباهت داشتند. محور، چرخ، پره‌ها و توپی چرخ، همه از جنس مفرغ بودند."},{"book":"اول پادشاهان","chapter":"7","verse":"34","text":"در هر گوشهٔ میز، روی هر پایه، یک دستگیره از جنس خود میز وجود داشت."},{"book":"اول پادشاهان","chapter":"7","verse":"35","text":"دور تا دور هر میز تسمه‌ای به بلندی بیست و پنج سانتی متر کشیده شده بود و پایه‌ها و ورقه‌های آن به سر میز متصل بودند."},{"book":"اول پادشاهان","chapter":"7","verse":"36","text":"قسمتهای خالی پایه‌ها و ورقه‌ها با نقشهایی از کروبیان، شیر و درخت خرما تزیین شده و با دسته‌های گل پوشیده شده بودند."},{"book":"اول پادشاهان","chapter":"7","verse":"37","text":"تمام این میزها به یک شکل و اندازه و از یک جنس ساخته شده بودند."},{"book":"اول پادشاهان","chapter":"7","verse":"38","text":"حورام همچنین ده حوضچه مفرغین ساخت و آنها را بر سر ده میز چرخدار گذاشت. قطر هر حوضچه دو متر بود و گنجایشش هشتصد لیتر."},{"book":"اول پادشاهان","chapter":"7","verse":"39","text":"پنج میز با حوضچه‌هایش در سمت جنوب و پنج میز دیگر با حوضچه‌هایش در سمت شمال خانهٔ خدا گذاشته شدند. حوض اصلی در گوشهٔ جنوب شرقی خانۀ خدا قرار گرفت."},{"book":"اول پادشاهان","chapter":"7","verse":"40","text":"حورام همچنین سطلها، خاک‌اندازها و کاسه‌ها ساخت. او تمام کارهای خانهٔ خداوند را که سلیمان پادشاه به او واگذار کرده بود به انجام رسانید."},{"book":"اول پادشاهان","chapter":"7","verse":"41-45","text":"این است فهرست اشیایی که حورام ساخت: دو ستون،"},{"book":"اول پادشاهان","chapter":"7","verse":"46","text":"به دستور سلیمان، این اشیاء در دشت اردن که بین سوکوت و صرتان قرار داشت قالبریزی شده بود."},{"book":"اول پادشاهان","chapter":"7","verse":"47","text":"وزن آنها نامعلوم بود، چون به قدری سنگین بودند که نمی‌شد آنها را وزن کرد!"},{"book":"اول پادشاهان","chapter":"7","verse":"48","text":"در ضمن، به دستور سلیمان وسایلی از طلای خالص برای خانهٔ خداوند ساخته شد. این وسایل عبارت بودند از: مذبح، میز نان حضور،"},{"book":"اول پادشاهان","chapter":"7","verse":"49","text":"ده چراغدان با نقشهای گل (این چراغدانها روبروی قدس‌الاقداس قرار داشتند، پنج عدد در سمت راست و پنج عدد در سمت چپ)، چراغها، انبرکها،"},{"book":"اول پادشاهان","chapter":"7","verse":"50","text":"پیاله‌ها، انبرها، کاسه‌ها، قاشقها، آتشدانها، لولاهای درهای قدس‌الاقداس و درهای اصلی راه ورودی خانهٔ خدا. تمام اینها از طلای خالص ساخته شده بودند."},{"book":"اول پادشاهان","chapter":"7","verse":"51","text":"وقتی کارهای خانۀ خداوند تمام شد، سلیمان طلا و نقره و تمام ظروفی را که پدرش داوود وقف خانهٔ خداوند کرده بود، به خزانهٔ خانهٔ خداوند آورد."}]}