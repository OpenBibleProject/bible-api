{"data":[{"book":"اول پادشاهان","chapter":"17","verse":"1","text":"روزی یک نبی به نام ایلیا که از اهالی تشبی جلعاد بود، به اَخاب پادشاه گفت: «به خداوند، خدای زندهٔ اسرائیل، یعنی به همان خدایی که خدمتش می‌کنم قسم که تا چند سال شبنم و باران بر زمین نخواهد آمد مگر اینکه من درخواست کنم.»"},{"book":"اول پادشاهان","chapter":"17","verse":"2","text":"پس خداوند به ایلیا فرمود:"},{"book":"اول پادشاهان","chapter":"17","verse":"3","text":"«برخیز و به طرف مشرق برو و کنار نهر کریت، در شرق رود اردن خود را پنهان کن."},{"book":"اول پادشاهان","chapter":"17","verse":"4","text":"در آنجا از آب نهر بنوش و خوراکی را که کلاغها به فرمان من برای تو می‌آورند، بخور.»"},{"book":"اول پادشاهان","chapter":"17","verse":"5","text":"ایلیای نبی به دستور خداوند عمل کرد و در کنار نهر کریت ساکن شد."},{"book":"اول پادشاهان","chapter":"17","verse":"6","text":"هر صبح و شام کلاغها برایش نان و گوشت می‌آوردند و او از آب نهر می‌نوشید."},{"book":"اول پادشاهان","chapter":"17","verse":"7","text":"اما چندی بعد به علّت نبودن باران نهر خشکید."},{"book":"اول پادشاهان","chapter":"17","verse":"8","text":"آنگاه خداوند به ایلیا فرمود:"},{"book":"اول پادشاهان","chapter":"17","verse":"9","text":"«برخیز و به شهر صرفه که نزدیک شهر صیدون است برو و در آنجا ساکن شو. من در آنجا به بیوه‌زنی دستور داده‌ام خوراک تو را فراهم سازد.»"},{"book":"اول پادشاهان","chapter":"17","verse":"10","text":"پس ایلیا از آنجا به صرفه رفت. وقتی به دروازهٔ شهر رسید، بیوه‌زنی را دید که مشغول جمع کردن هیزم است. ایلیا از او کمی آب خواست."},{"book":"اول پادشاهان","chapter":"17","verse":"11","text":"وقتی آن زن به راه افتاد تا آب بیاورد، ایلیا او را صدا زد و گفت: «خواهش می‌کنم یک لقمه نان هم بیاور.»"},{"book":"اول پادشاهان","chapter":"17","verse":"12","text":"اما بیوه‌زن گفت: «به خداوند، خدای زنده‌ات قسم که در خانه‌ام حتی یک تکه نان هم پیدا نمی‌شود! فقط یک مشت آرد در ظرف و مقدار کمی روغن در ته کوزه مانده است. الان هم کمی هیزم جمع می‌کردم تا ببرم نان بپزم و با پسرم بخورم. این آخرین غذای ما خواهد بود و بعد از آن از گرسنگی خواهیم مرد.»"},{"book":"اول پادشاهان","chapter":"17","verse":"13","text":"ایلیا به او گفت: «نترس! برو و آن را بپز. اما اول، از آن آرد نان کوچکی برای من بپز و پیش من بیاور، بعد با بقیهٔ آن برای خودت و پسرت نان بپز."},{"book":"اول پادشاهان","chapter":"17","verse":"14","text":"زیرا خداوند، خدای اسرائیل می‌فرماید: تا وقتی که باران بر زمین نبارانم، آرد و روغن تو تمام نخواهد شد.»"},{"book":"اول پادشاهان","chapter":"17","verse":"15-16","text":"بیوه‌زن رفت و مطابق گفتهٔ ایلیا عمل کرد. از آن به بعد، آنها هر چقدر از آن آرد و روغن مصرف می‌کردند تمام نمی‌شد، همان‌طور که خداوند توسط ایلیا فرموده بود."},{"book":"اول پادشاهان","chapter":"17","verse":"17","text":"مدتی گذشت. یک روز پسر آن بیوه‌زن بیمار شد. حال او بدتر و بدتر شد و عاقبت مرد."},{"book":"اول پادشاهان","chapter":"17","verse":"18","text":"زن به ایلیا گفت: «ای مرد خدا، این چه بلایی است که بر سر من آوردی؟ آیا به اینجا آمده‌ای تا به سبب گناهانم پسرم را بکشی؟»"},{"book":"اول پادشاهان","chapter":"17","verse":"19","text":"ایلیا به او گفت: «پسرت را به من بده.» آنگاه ایلیا جنازه را برداشت و به بالاخانه، جایی که خودش زندگی می‌کرد برد و او را روی بستر خود خواباند."},{"book":"اول پادشاهان","chapter":"17","verse":"20","text":"سپس با صدای بلند چنین دعا کرد: «ای خداوند، خدای من، چرا این بلا را بر سر این بیوه‌زن آوردی؟ چرا پسر او را که مرا در خانه‌اش پناه داده است، کشتی؟»"},{"book":"اول پادشاهان","chapter":"17","verse":"21","text":"سپس ایلیا سه بار روی جنازهٔ پسر دراز کشید و دعا کرد: «ای خداوند، خدای من، از تو تمنا می‌کنم که این پسر را زنده کنی!»"},{"book":"اول پادشاهان","chapter":"17","verse":"22","text":"خداوند دعای ایلیا را شنید و پسر را زنده کرد."},{"book":"اول پادشاهان","chapter":"17","verse":"23","text":"آنگاه ایلیا پسر را از بالاخانه پایین آورد و به مادرش داد و گفت: «نگاه کن، پسرت زنده است!»"},{"book":"اول پادشاهان","chapter":"17","verse":"24","text":"آن زن به ایلیا گفت: «الان فهمیدم که تو براستی مرد خدا هستی و هر چه می‌گویی از جانب خداوند است!»"}]}