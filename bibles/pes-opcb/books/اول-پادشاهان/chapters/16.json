{"data":[{"book":"اول پادشاهان","chapter":"16","verse":"1","text":"خداوند به ییهو نبی فرمود که این پیغام را به بعشا بدهد:"},{"book":"اول پادشاهان","chapter":"16","verse":"2","text":"«تو را از روی خاک بلند کردم و به سلطنت قوم خود اسرائیل رساندم؛ اما تو مانند یربعام گناه ورزیدی و قوم مرا به گناه کشانیدی و آنها نیز با گناهانشان مرا خشمگین نمودند."},{"book":"اول پادشاهان","chapter":"16","verse":"3","text":"پس تو و خاندان تو را مثل خاندان یربعام پسر نِباط نابود می‌کنم."},{"book":"اول پادشاهان","chapter":"16","verse":"4","text":"از خانهٔ تو آنکه در شهر بمیرد، سگها او را می‌خورند و آنکه در صحرا بمیرد، لاشخورها او را می‌خورند!»"},{"book":"اول پادشاهان","chapter":"16","verse":"5-7","text":"این پیغام برای بعشا و خاندانش فرستاده شد، زیرا او مانند یربعام با کارهای زشت و شرم‌آور خود خداوند را خشمگین کرده بود و نیز خاندان یربعام را از بین برده بود. وقتی بعشا مرد او را در ترصه دفن کردند و پسرش ایله به جای او پادشاه شد. بقیهٔ رویدادهای سلطنت بعشا، یعنی فتوحات و کارهای او در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"16","verse":"8","text":"در بیست و ششمین سال سلطنت آسا پادشاه یهودا، ایله پسر بعشا بر تخت سلطنت اسرائیل نشست و دو سال در ترصه سلطنت کرد."},{"book":"اول پادشاهان","chapter":"16","verse":"9","text":"زمری که فرماندهی نیمی از ارابه‌های سلطنتی را به عهده داشت، علیه او توطئه چید. یک روز که ایله پادشاه در ترصه، در خانهٔ ارصا، وزیر دربار خود، بر اثر نوشیدن شراب مست شده بود،"},{"book":"اول پادشاهان","chapter":"16","verse":"10","text":"زمری وارد خانه شد و به ایله حمله کرد و او را کشت. این واقعه در بیست و هفتمین سال سلطنت آسا پادشاه یهودا رخ داد. از آن تاریخ زمری خود را پادشاه اسرائیل اعلام کرد."},{"book":"اول پادشاهان","chapter":"16","verse":"11","text":"وقتی زمری بر تخت سلطنت نشست، اعضای خاندان بعشا را قتل عام کرد و حتی یک مرد از خویشاوندان و دوستان بعشا را زنده نگذاشت."},{"book":"اول پادشاهان","chapter":"16","verse":"12","text":"نابودی فرزندان بعشا که خداوند توسط ییهو نبی قبلاً خبر داده بود،"},{"book":"اول پادشاهان","chapter":"16","verse":"13","text":"به این سبب بود که بعشا و پسرش ایله گناه ورزیده، بنی‌اسرائیل را به بت‌پرستی کشاندند و به این ترتیب خشم خداوند را برانگیختند."},{"book":"اول پادشاهان","chapter":"16","verse":"14","text":"بقیهٔ رویدادهای سلطنت ایله در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"16","verse":"15","text":"زمری در بیست و هفتمین سال سلطنت آسا پادشاه یهودا، پادشاه اسرائیل شد و فقط هفت روز در ترصه سلطنت کرد. لشکر اسرائیل علیه شهر فلسطینی جِبِتون اردو زده بود."},{"book":"اول پادشاهان","chapter":"16","verse":"16","text":"وقتی سربازان اسرائیل که آمادهٔ حمله به جبتون بودند، شنیدند که زمری، پادشاه را کشته است، عمری را که سردار سپاه بود همان جا پادشاه خود ساختند."},{"book":"اول پادشاهان","chapter":"16","verse":"17","text":"عمری بی‌درنگ با نیروهای خود به ترصه برگشت و آن را محاصره کرد."},{"book":"اول پادشاهان","chapter":"16","verse":"18","text":"زمری وقتی دید که شهر محاصره شده، به داخل کاخ سلطنتی رفت و آن را آتش زد. او خود نیز در میان شعله‌های آتش سوخت."},{"book":"اول پادشاهان","chapter":"16","verse":"19","text":"او مانند یربعام نسبت به خداوند گناه ورزید و اسرائیل را به گناه کشاند."},{"book":"اول پادشاهان","chapter":"16","verse":"20","text":"بقیه وقایع زندگی زمری و شرح شورش او در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"16","verse":"21","text":"در آن روزها بین مردم اسرائیل دو دستگی افتاد. نیمی از مردم طرفدار عمری بودند و نیمی دیگر از تبنی پسر جینت پشتیبانی می‌کردند."},{"book":"اول پادشاهان","chapter":"16","verse":"22","text":"ولی سرانجام طرفداران عمری پیروز شدند. تبنی کشته شد و عمری به سلطنت رسید."},{"book":"اول پادشاهان","chapter":"16","verse":"23","text":"در سی و یکمین سال سلطنت آسا پادشاه یهودا، عمری پادشاه اسرائیل شد و دوازده سال سلطنت کرد. از این دوازده سال، شش سال را در ترصه سلطنت کرد."},{"book":"اول پادشاهان","chapter":"16","verse":"24","text":"او تپهٔ سامره را از شخصی به نام سامر به هفتاد کیلو نقره خرید و شهری روی آن ساخت و نام آن را سامره گذاشت."},{"book":"اول پادشاهان","chapter":"16","verse":"25","text":"ولی عمری بیش از پادشاهان قبل نسبت به خداوند گناه ورزید."},{"book":"اول پادشاهان","chapter":"16","verse":"26","text":"او مانند یرُبعام پسر نِباط به پرستیدن بت پرداخت و قوم اسرائیل را به گمراهی کشاند و به این وسیله خشم خداوند، خدای اسرائیل را برانگیخت."},{"book":"اول پادشاهان","chapter":"16","verse":"27","text":"بقیه رویدادهای سلطنت و فتوحات عمری در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"16","verse":"28","text":"وقتی عمری مرد او را در سامره دفن کردند و پسرش اَخاب به جای او پادشاه شد."},{"book":"اول پادشاهان","chapter":"16","verse":"29","text":"در سی و هشتمین سال سلطنت آسا پادشاه یهودا، اَخاب پسر عُمری پادشاه اسرائیل شد و بیست و دو سال در سامره سلطنت کرد."},{"book":"اول پادشاهان","chapter":"16","verse":"30","text":"اَخاب بیش از پادشاهان قبل نسبت به خداوند گناه ورزید."},{"book":"اول پادشاهان","chapter":"16","verse":"31","text":"او نه فقط مثل یربعام پسر نِباط مرتکب گناه شد، بلکه با ایزابل دختر اتبعل، پادشاه صیدون نیز ازدواج کرد و بت بعل صیدونی‌ها را پرستید و در برابر آن سجده کرد."},{"book":"اول پادشاهان","chapter":"16","verse":"32","text":"او در سامره یک بتخانه و یک مذبح برای بعل ساخت،"},{"book":"اول پادشاهان","chapter":"16","verse":"33","text":"بعد از آن بت اَشیره را ساخت و با این اعمال خود بیش از هر پادشاهی که قبل از او در اسرائیل سلطنت کرده بود، خداوند، خدای اسرائیل را خشمگین نمود."},{"book":"اول پادشاهان","chapter":"16","verse":"34","text":"در دورهٔ سلطنت او مردی از بیت‌ئیل به نام حی‌ئیل، شهر اریحا را دوباره بنا کرد. اما وقتی پایه‌های آن را می‌نهاد، پسر بزرگش ابیرام مرد و وقتی آن را تمام کرد و دروازه‌هایش را کار گذاشت، پسر کوچکش سجوب مرد. این به سبب لعنت خداوند بر اریحا بود که توسط یوشع پسر نون اعلام شده بود.16‏:34 نگاه کنید به یوشع ۶‏:۲۶."}]}