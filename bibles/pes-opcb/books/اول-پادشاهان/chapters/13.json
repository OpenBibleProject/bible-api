{"data":[{"book":"اول پادشاهان","chapter":"13","verse":"1","text":"یک روز وقتی یربعام پادشاه کنار مذبح بیت‌ئیل ایستاده بود تا قربانی کند، یک نبی که به دستور خداوند از یهودا آمده بود به او نزدیک شد."},{"book":"اول پادشاهان","chapter":"13","verse":"2","text":"او به فرمان خداوند خطاب به مذبح گفت: «ای مذبح، ای مذبح، خداوند می‌فرماید که پسری به نام یوشیا در خاندان داوود متولد می‌شود و کاهنان بتخانه‌ها را که در اینجا بخور می‌سوزانند، روی تو قربانی می‌کند و استخوانهای انسان روی آتش تو می‌سوزاند!»"},{"book":"اول پادشاهان","chapter":"13","verse":"3","text":"سپس اضافه کرد: «این مذبح شکافته خواهد شد و خاکسترش به اطراف پراکنده خواهد گردید تا بدانید آنچه می‌گویم از جانب خداوند است!»"},{"book":"اول پادشاهان","chapter":"13","verse":"4","text":"یربعام پادشاه وقتی سخنان نبی را که به ضد مذبح بیت‌ئیل گفته بود شنید، دست خود را به طرف او دراز کرده دستور داد او را بگیرند. ولی دست پادشاه همان‌طور که دراز شده بود، خشک شد به طوری که نتوانست دست خود را حرکت بدهد!"},{"book":"اول پادشاهان","chapter":"13","verse":"5","text":"در این موقع، مذبح هم شکافته شد و خاکستر آن به اطراف پراکنده شد، درست همان‌طور که آن نبی به فرمان خداوند گفته بود."},{"book":"اول پادشاهان","chapter":"13","verse":"6","text":"یربعام پادشاه به آن نبی گفت: «تمنا دارم دعا کنی و از خداوند، خدای خود بخواهی دست مرا به حالت اول برگرداند.»"},{"book":"اول پادشاهان","chapter":"13","verse":"7","text":"آنگاه پادشاه به نبی گفت: «به کاخ من بیا و خوراک بخور. می‌خواهم به تو پاداشی بدهم.»"},{"book":"اول پادشاهان","chapter":"13","verse":"8","text":"ولی آن نبی به پادشاه گفت: «اگر حتی نصف کاخ سلطنتی خود را به من بدهی همراه تو نمی‌آیم. در اینجا نه نان می‌خورم و نه آب می‌نوشم؛"},{"book":"اول پادشاهان","chapter":"13","verse":"9","text":"زیرا خداوند به من فرموده که تا وقتی در اینجا هستم نه نان بخورم و نه آب بنوشم و حتی از راهی که آمده‌ام به یهودا برنگردم!»"},{"book":"اول پادشاهان","chapter":"13","verse":"10","text":"پس او از راه دیگری رهسپار یهودا شد."},{"book":"اول پادشاهان","chapter":"13","verse":"11","text":"در آن زمان در شهر بیت‌ئیل نبی پیری زندگی می‌کرد. پسرانش دربارهٔ نبی تازه وارد به او خبر دادند و گفتند که چه کرده و به پادشاه چه گفته است."},{"book":"اول پادشاهان","chapter":"13","verse":"12","text":"نبی پیر پرسید: «او از کدام راه رفت؟» پسرانش راهی را که آن نبی رفته بود، به پدرشان نشان دادند."},{"book":"اول پادشاهان","chapter":"13","verse":"13","text":"پیرمرد گفت: «زود الاغ مرا آماده کنید!» پسران او الاغ را برایش حاضر کردند و او سوار شده،"},{"book":"اول پادشاهان","chapter":"13","verse":"14","text":"به دنبال آن نبی رفت و او را زیر یک درخت بلوط نشسته یافت. پس از او پرسید: «آیا تو همان نبی یهودا هستی؟»"},{"book":"اول پادشاهان","chapter":"13","verse":"15","text":"نبی پیر به او گفت: «همراه من به خانه‌ام بیا تا با هم خوراکی بخوریم.»"},{"book":"اول پادشاهان","chapter":"13","verse":"16-17","text":"اما او در جواب گفت: «نه، من نمی‌توانم بیایم، چون خداوند به من دستور داده که در بیت‌ئیل چیزی نخورم و ننوشم و حتی از آن راهی که آمده‌ام به خانه برنگردم.»"},{"book":"اول پادشاهان","chapter":"13","verse":"18","text":"پیرمرد به او گفت: «من هم مثل تو نبی هستم و فرشته‌ای از جانب خداوند پیغام داده که تو را پیدا کنم و با خود به خانه ببرم و به تو نان و آب بدهم.» اما او دروغ می‌گفت."},{"book":"اول پادشاهان","chapter":"13","verse":"19","text":"پس آن دو با هم به شهر برگشتند و او در خانهٔ آن نبی پیر خوراک خورد."},{"book":"اول پادشاهان","chapter":"13","verse":"20","text":"در حالی که آنها هنوز بر سر سفره بودند پیغامی از جانب خداوند به آن نبی پیر رسید"},{"book":"اول پادشاهان","chapter":"13","verse":"21-22","text":"و او هم به نبی یهودا گفت: «خداوند می‌فرماید که چون از دستور او سرپیچی کردی و در جایی که به تو گفته بود نان نخوری و آب ننوشی، نان خوردی و آب نوشیدی، بنابراین جنازهٔ تو در گورستان اجدادت دفن نخواهد شد!»"},{"book":"اول پادشاهان","chapter":"13","verse":"23","text":"بعد از صرف غذا، نبی پیر، الاغ نبی یهودا را آماده کرد"},{"book":"اول پادشاهان","chapter":"13","verse":"24-25","text":"و او را روانهٔ سفر نمود؛ ولی در بین راه، شیری به او برخورد و او را درید. کسانی که از آن راه می‌گذشتند، جنازهٔ نبی یهودا را در وسط راه و شیر و الاغ را ایستاده در کنار او دیدند. پس به بیت‌ئیل که نبی پیر در آن زندگی می‌کرد، آمدند و به مردم خبر دادند."},{"book":"اول پادشاهان","chapter":"13","verse":"26","text":"وقتی این خبر به گوش نبی پیر رسید او گفت: «این جنازهٔ آن نبی است که از فرمان خداوند سرپیچی کرد. پس خداوند هم آن شیر را فرستاد تا او را بدرد. او مطابق کلام خداوند کشته شد.»"},{"book":"اول پادشاهان","chapter":"13","verse":"27","text":"بعد او به پسران خود گفت: «زود الاغ مرا آماده کنید.» آنها الاغش را آماده کردند."},{"book":"اول پادشاهان","chapter":"13","verse":"28","text":"او رفت و جنازهٔ آن نبی را پیدا کرد و دید که شیر و الاغ هنوز در کنار جسد ایستاده‌اند. شیر نه جسد را خورده بود و نه الاغ را."},{"book":"اول پادشاهان","chapter":"13","verse":"29","text":"پس جنازه را روی الاغ گذاشت و به شهر آورد تا برایش سوگواری کرده، او را دفن نماید."},{"book":"اول پادشاهان","chapter":"13","verse":"30","text":"او جنازهٔ نبی یهودا را در قبرستان خاندان خود دفن کرد. بعد برای او ماتم گرفته، گفتند: «ای برادر… ای برادر…»"},{"book":"اول پادشاهان","chapter":"13","verse":"31","text":"آنگاه نبی پیر به پسران خود گفت: «وقتی من مُردم، در همین قبر دفنم کنید تا استخوانهای من در کنار استخوانهای این نبی بماند."},{"book":"اول پادشاهان","chapter":"13","verse":"32","text":"هر چه او به فرمان خداوند دربارهٔ مذبح بیت‌ئیل و بتخانه‌های شهرهای سامره گفت، به‌یقین واقع خواهد شد.»"},{"book":"اول پادشاهان","chapter":"13","verse":"33","text":"و اما یربعام، پادشاه اسرائیل، با وجود اخطار نبی یهودا از راه بد خود برنگشت و همچنان برای بتخانه‌های خود از میان مردم عادی کاهن تعیین می‌کرد، به طوری که هر که می‌خواست کاهن شود یربعام او را به کاهنی منصوب می‌کرد."},{"book":"اول پادشاهان","chapter":"13","verse":"34","text":"این گناه یربعام بود که سرانجام به نابودی تمام خاندان او منجر شد."}]}