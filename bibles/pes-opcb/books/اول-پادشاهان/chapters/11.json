{"data":[{"book":"اول پادشاهان","chapter":"11","verse":"1-2","text":"و اما سلیمان پادشاه، به غیر از دختر فرعون، دل به زنان دیگر نیز بست. او برخلاف دستور خداوند زنانی از سرزمین قومهای بت‌پرست مانند موآب، عمون، ادوم، صیدون و حیت به همسری گرفت. خداوند قوم خود را سخت برحذر داشته و فرموده بود که با این قومهای بت‌پرست هرگز وصلت نکنند، تا مبادا آنها قوم اسرائیل را به بت‌پرستی بکشانند. اما سلیمان همچنان به این زنان عشق می‌ورزید."},{"book":"اول پادشاهان","chapter":"11","verse":"3-4","text":"سلیمان هفتصد زن و سیصد کنیز برای خود گرفت. این زنها به تدریج سلیمان را از خدا دور کردند به طوری که او وقتی به سن پیری رسید به جای اینکه مانند پدرش داوود با تمام دل و جان خود از خداوند، خدایش پیروی کند به پرستش بتها روی آورد."},{"book":"اول پادشاهان","chapter":"11","verse":"5","text":"سلیمان عشتاروت، الهه صیدونی‌ها و ملکوم، بت نفرت‌انگیز عمونی‌ها را پرستش می‌کرد."},{"book":"اول پادشاهان","chapter":"11","verse":"6","text":"او به خداوند گناه ورزید و مانند پدر خود داوود، از خداوند پیروی کامل نکرد."},{"book":"اول پادشاهان","chapter":"11","verse":"7","text":"حتی روی کوهی که در شرق اورشلیم است، دو بتخانه برای کموش بت نفرت‌انگیز موآب و مولک بت نفرت‌انگیز عمون ساخت."},{"book":"اول پادشاهان","chapter":"11","verse":"8","text":"سلیمان برای هر یک از این زنان اجنبی نیز بتخانه‌ای جداگانه ساخت تا آنها برای بتهای خود بخور بسوزانند و قربانی کنند."},{"book":"اول پادشاهان","chapter":"11","verse":"9-10","text":"هر چند خداوند، خدای اسرائیل، دو بار بر سلیمان ظاهر شده و او را از پرستش بتها منع کرده بود، ولی او از امر خداوند سرپیچی کرد و از او برگشت، پس خداوند بر سلیمان خشمگین شد"},{"book":"اول پادشاهان","chapter":"11","verse":"11","text":"و فرمود: «چون عهد خود را شکستی و از دستورهای من سرپیچی نمودی، من نیز سلطنت را از تو می‌گیرم و آن را به یکی از زیردستانت واگذار می‌کنم."},{"book":"اول پادشاهان","chapter":"11","verse":"12-13","text":"ولی به خاطر پدرت داوود، این کار را در زمان سلطنت تو انجام نمی‌دهم؛ در زمان سلطنت پسرت چنین خواهم کرد. با این حال به خاطر خدمتگزارم داوود و به خاطر شهر برگزیده‌ام اورشلیم، اجازه می‌دهم که پسرت فقط بر یکی از دوازده قبیلهٔ اسرائیل سلطنت کند.»"},{"book":"اول پادشاهان","chapter":"11","verse":"14","text":"پس خداوند، حداد را که از شاهزادگان ادومی بود بر ضد سلیمان برانگیخت."},{"book":"اول پادشاهان","chapter":"11","verse":"15-16","text":"سالها پیش، وقتی داوود سرزمین ادوم را فتح کرده بود، سردارش یوآب را به ادوم فرستاد تا ترتیب دفن سربازان کشته شدهٔ اسرائیلی را بدهد. یوآب و سربازانش شش ماه در ادوم ماندند و در طول این مدت به کشتار مردان ادومی پرداختند."},{"book":"اول پادشاهان","chapter":"11","verse":"17","text":"در نتیجه غیر از حداد و چند نفر از درباریان پدرش که او را به مصر بردند، همه مردان ادومی کشته شدند. (حداد در آن زمان پسر کوچکی بود.)"},{"book":"اول پادشاهان","chapter":"11","verse":"18","text":"آنها پنهانی از مدیان خارج شدند و به فاران فرار کردند. در آنجا عده‌ای به ایشان ملحق شدند و همه با هم به مصر رفتند. پادشاه مصر به حداد خانه و زمین داده، معاش او را تأمین کرد."},{"book":"اول پادشاهان","chapter":"11","verse":"19","text":"حداد چنان مورد لطف فرعون قرار گرفت که او خواهر زن خود را به حداد به زنی داد. (همسر فرعون تحفنیس نام داشت.)"},{"book":"اول پادشاهان","chapter":"11","verse":"20","text":"زن حداد پسری به دنیا آورد که نام او را گنوبت گذاشتند. تحفنیس گنوبت را در کاخ سلطنتی فرعون، با پسران فرعون بزرگ کرد."},{"book":"اول پادشاهان","chapter":"11","verse":"21","text":"وقتی حداد در مصر بود شنید که داوود پادشاه و یوآب هر دو مرده‌اند. پس از فرعون اجازه خواست تا به ادوم برگردد."},{"book":"اول پادشاهان","chapter":"11","verse":"22","text":"فرعون از او پرسید: «مگر در اینجا چه چیز کم داری که می‌خواهی به ولایت خود برگردی؟»"},{"book":"اول پادشاهان","chapter":"11","verse":"23","text":"یکی دیگر از دشمنان سلیمان که خدا او را بر ضد سلیمان برانگیخت، رِزون پسر الیاداع بود. او یکی از افراد هددعزر پادشاه صوبه بود که از نزدش فرار کرده بود."},{"book":"اول پادشاهان","chapter":"11","verse":"24","text":"رزون عده‌ای راهزن را دور خود جمع کرد و رهبر آنها شد. هنگامی که داوود سربازان هددعزر را نابود کرد، رزون با افراد خود به دمشق گریخت و حکومت آنجا را به دست گرفت."},{"book":"اول پادشاهان","chapter":"11","verse":"25","text":"پس در طول عمر سلیمان، علاوه بر هدد، رزون نیز که در سوریه حکومت می‌کرد از دشمنان سرسخت اسرائیل به شمار می‌آمد."},{"book":"اول پادشاهان","chapter":"11","verse":"26","text":"شورش دیگری نیز بر ضد سلیمان به وقوع پیوست. رهبری این شورش را یکی از افراد سلیمان به نام یربعام بر عهده داشت. یربعام پسر نباط از شهر صَرَدهٔ افرایم بود و مادرش بیوه‌زنی بود به نام صروعه."},{"book":"اول پادشاهان","chapter":"11","verse":"27","text":"شرح واقعه از این قرار است:"},{"book":"اول پادشاهان","chapter":"11","verse":"28","text":"یربعام که جوانی قوی و فعال بود توجه سلیمان را جلب کرد، پس سلیمان او را ناظر کارگران تمام منطقه منسی و افرایم ساخت."},{"book":"اول پادشاهان","chapter":"11","verse":"29-30","text":"یک روز که یربعام از اورشلیم بیرون می‌رفت، اخیای نبی که اهل شیلوه بود، در صحرا به او برخورد. آن دو در صحرا تنها بودند. اخیای نبی ردای تازه‌ای را که بر تن داشت به دوازده تکه، پاره کرد"},{"book":"اول پادشاهان","chapter":"11","verse":"31","text":"و به یربعام گفت:"},{"book":"اول پادشاهان","chapter":"11","verse":"32","text":"ولی به خاطر خدمتگزارم داوود و به خاطر اورشلیم که آن را از میان شهرهای دیگر اسرائیل برگزیده‌ام، یک قبیله را برای او باقی می‌گذارم."},{"book":"اول پادشاهان","chapter":"11","verse":"33","text":"زیرا سلیمان11‏:33 در ترجمۀ یونانی، والگیت و نسخۀ سریانی؛ در عبری: «آنان». مرا ترک گفته است و عشتاروت الههٔ صیدونی‌ها، کموش بت موآبی‌ها و ملکوم بت عمونی‌ها را پرستش می‌کند. او از راه من منحرف شده، آنچه را که در نظر من درست است بجا نیاورد و احکام و دستورهای مرا مثل پدرش داوود اطاعت نکرد."},{"book":"اول پادشاهان","chapter":"11","verse":"34","text":"با این حال به خاطر خدمتگزار برگزیده‌ام داوود که احکام و دستورهای مرا اطاعت می‌کرد، اجازه می‌دهم سلیمان بقیهٔ عمرش را همچنان سلطنت کند."},{"book":"اول پادشاهان","chapter":"11","verse":"35","text":"سلطنت را از پسر سلیمان می‌گیرم و ده قبیله را به تو واگذار می‌کنم،"},{"book":"اول پادشاهان","chapter":"11","verse":"36","text":"اما یک قبیله را به پسر او می‌دهم تا در شهری که برگزیده‌ام و اسم خود را بر آن نهاده‌ام یعنی اورشلیم، اجاق داوود همیشه روشن بماند."},{"book":"اول پادشاهان","chapter":"11","verse":"37","text":"پس من تو را ای یربعام بر تخت فرمانروایی اسرائیل می‌نشانم تا بر تمام سرزمینی که می‌خواهی، سلطنت کنی."},{"book":"اول پادشاهان","chapter":"11","verse":"38","text":"اگر مطیع من باشی و مطابق قوانین من رفتار کنی و آنچه را در نظر من درست است انجام دهی و مثل بندهٔ من داوود احکام مرا نگه داری، آنگاه من با تو خواهم بود و خاندان تو را مانند خاندان داوود برکت خواهم داد و آنها نیز بعد از تو بر اسرائیل سلطنت خواهند کرد."},{"book":"اول پادشاهان","chapter":"11","verse":"39","text":"ولی به سبب گناهانی که از سلیمان سر زده است، من خاندان داوود را تنبیه می‌کنم، اما نه تا ابد.»"},{"book":"اول پادشاهان","chapter":"11","verse":"40","text":"پس سلیمان تصمیم گرفت یربعام را از میان بردارد، اما یربعام پیش شیشق، پادشاه مصر فرار کرد و تا وفات سلیمان در آنجا ماند."},{"book":"اول پادشاهان","chapter":"11","verse":"41","text":"سایر رویدادهای سلطنت سلیمان، و نیز کارها و حکمت او، در کتاب «زندگی سلیمان» نوشته شده است."},{"book":"اول پادشاهان","chapter":"11","verse":"42","text":"سلیمان مدت چهل سال در اورشلیم بر تمام اسرائیل سلطنت کرد."},{"book":"اول پادشاهان","chapter":"11","verse":"43","text":"وقتی مرد، او را در شهر پدرش داوود دفن کردند و پسرش رحبعام به جای او پادشاه شد."}]}