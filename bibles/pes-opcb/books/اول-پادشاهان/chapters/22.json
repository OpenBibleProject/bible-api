{"data":[{"book":"اول پادشاهان","chapter":"22","verse":"1","text":"در آن زمان، میان سوریه و اسرائیل سه سال تمام صلح برقرار بود."},{"book":"اول پادشاهان","chapter":"22","verse":"2","text":"اما در سال سوم، یهوشافاط، پادشاه یهودا به دیدار اَخاب، پادشاه اسرائیل رفت."},{"book":"اول پادشاهان","chapter":"22","verse":"3","text":"اَخاب به درباریان خود گفت: «ما تا به حال برای پس گرفتن شهر راموت جلعاد از دست سوری‌ها غافل مانده‌ایم. این شهر به ما تعلق دارد.»"},{"book":"اول پادشاهان","chapter":"22","verse":"4","text":"آنگاه اَخاب از یهوشافاط خواست که در حمله به راموت جلعاد به او کمک کند."},{"book":"اول پادشاهان","chapter":"22","verse":"5","text":"ولی بگذار اول با خداوند مشورت کنیم.»"},{"book":"اول پادشاهان","chapter":"22","verse":"6","text":"پس اَخاب پادشاه، چهارصد نفر از انبیا را احضار کرد و از ایشان پرسید: «آیا برای تسخیر راموت جلعاد به جنگ بروم یا نه؟»"},{"book":"اول پادشاهان","chapter":"22","verse":"7","text":"آنگاه یهوشافاط پرسید: «آیا غیر از اینها نبی دیگری در اینجا نیست تا نظر خداوند را به ما بگوید؟»"},{"book":"اول پادشاهان","chapter":"22","verse":"8","text":"اَخاب جواب داد: «چرا، یک نفر به اسم میکایا پسر یمله هست، که من از او نفرت دارم، چون همیشه برای من چیزهای بد پیشگویی می‌کند.»"},{"book":"اول پادشاهان","chapter":"22","verse":"9","text":"پس اَخاب پادشاه یکی از افراد دربار خود را صدا زد و به او گفت: «برو و میکایا را هر چه زودتر به اینجا بیاور.»"},{"book":"اول پادشاهان","chapter":"22","verse":"10","text":"در این هنگام هر دو پادشاه در میدان خرمنگاه، نزدیک دروازهٔ شهر سامره با لباسهای شاهانه بر تختهای سلطنتی خود نشسته بودند و تمام انبیا در حضور ایشان پیشگویی می‌کردند."},{"book":"اول پادشاهان","chapter":"22","verse":"11","text":"یکی از این انبیا به نام صدقیا، پسر کنعنه، که شاخهای آهنین برای خود درست کرده بود گفت: «خداوند می‌فرماید که شما با این شاخها، سوری‌ها را تار و مار خواهید کرد!»"},{"book":"اول پادشاهان","chapter":"22","verse":"12","text":"سایر انبیا هم با او همصدا شده، گفتند: «به راموت جلعاد حمله کن، چون خداوند به تو پیروزی خواهد بخشید.»"},{"book":"اول پادشاهان","chapter":"22","verse":"13","text":"در ضمن قاصدی که به دنبال میکایا رفته بود، به او گفت: «تمام انبیا پیشگویی می‌کنند که پادشاه پیروز خواهد شد. پس تو با آنها یکصدا شو و وعدۀ پیروزی بده.»"},{"book":"اول پادشاهان","chapter":"22","verse":"14","text":"ولی میکایا به او گفت: «به خداوند زنده قسم، هر چه خداوند بفرماید، همان را خواهم گفت!»"},{"book":"اول پادشاهان","chapter":"22","verse":"15","text":"وقتی میکایا به حضور پادشاه رسید، اَخاب از او پرسید: «ای میکایا، آیا ما به راموت جلعاد حمله کنیم یا نه؟»"},{"book":"اول پادشاهان","chapter":"22","verse":"16","text":"پادشاه به او گفت: «چند بار تو را قسم دهم که هر چه خداوند می‌گوید، همان را به من بگو؟»"},{"book":"اول پادشاهان","chapter":"22","verse":"17","text":"آنگاه میکایا به او گفت: «تمام قوم اسرائیل را دیدم که مثل گوسفندان بی‌شبان، روی تپه‌ها سرگردانند. خداوند فرمود: اینها صاحب ندارند. به ایشان بگو که به خانه‌های خود برگردند.»"},{"book":"اول پادشاهان","chapter":"22","verse":"18","text":"اَخاب به یهوشافاط گفت: «به تو نگفتم؟ من هرگز حرف خوب از زبان این مرد نشنیده‌ام!»"},{"book":"اول پادشاهان","chapter":"22","verse":"19","text":"بعد میکایا گفت: «به این پیغام خداوند نیز گوش بده! خداوند را دیدم که بر تخت خود نشسته بود و تمامی لشکر آسمان در چپ و راستش ایستاده بودند."},{"book":"اول پادشاهان","chapter":"22","verse":"20","text":"آنگاه خداوند فرمود: چه کسی می‌تواند اَخاب را فریب دهد تا به راموت جلعاد حمله کند و همان جا کشته شود؟ هر یک از فرشتگان نظری دادند."},{"book":"اول پادشاهان","chapter":"22","verse":"21","text":"سرانجام روحی جلو آمد و به خداوند گفت: من این کار را می‌کنم!"},{"book":"اول پادشاهان","chapter":"22","verse":"22","text":"خداوند پرسید: چگونه؟ روح گفت: من حرفهای دروغ در دهان انبیا می‌گذارم و اَخاب را گمراه می‌کنم. خداوند فرمود: تو می‌توانی او را فریب دهی، پس برو و چنین کن.»"},{"book":"اول پادشاهان","chapter":"22","verse":"23","text":"سپس میکایای نبی گفت: «خداوند روح گمراه کننده در دهان انبیای تو گذاشته است تا به تو دروغ بگویند ولی حقیقت امر این است که خداوند می‌خواهد تو را به مصیبت گرفتار سازد.»"},{"book":"اول پادشاهان","chapter":"22","verse":"24","text":"در همین موقع صدقیا پسر کنعنه، جلو رفت و سیلی محکمی به صورت میکایا زد و گفت: «روح خداوند کی مرا ترک کرد تا به سوی تو آید و با تو سخن گوید؟»"},{"book":"اول پادشاهان","chapter":"22","verse":"25","text":"میکایا به او گفت: «آن روز که در اتاقت مخفی شوی، جواب این سؤال را خواهی یافت!»"},{"book":"اول پادشاهان","chapter":"22","verse":"26","text":"آنگاه اَخاب پادشاه گفت: «میکایا را بگیرید و پیش آمون، فرماندار شهر و یوآش پسرم ببرید."},{"book":"اول پادشاهان","chapter":"22","verse":"27","text":"از قول من به ایشان بگویید که میکایا را به زندان بیندازند و جز آب و نان چیزی به او ندهند تا من پیروز بازگردم.»"},{"book":"اول پادشاهان","chapter":"22","verse":"28","text":"میکایا به او گفت: «اگر تو زنده بازگشتی، معلوم می‌شود من هر چه به تو گفتم، از جانب خداوند نبوده است.» بعد رو به حاضران کرد و گفت: «همهٔ شما شاهد باشید که من به پادشاه چه گفتم.»"},{"book":"اول پادشاهان","chapter":"22","verse":"29","text":"با وجود این هشدارها، اَخاب، پادشاه اسرائیل و یهوشافاط، پادشاه یهودا به راموت جلعاد لشکرکشی کردند."},{"book":"اول پادشاهان","chapter":"22","verse":"30","text":"اَخاب به یهوشافاط گفت: «تو لباس شاهانهٔ خود را بپوش، ولی من لباس دیگری می‌پوشم تا کسی مرا نشناسد.» پس اَخاب با لباس مبدل به میدان جنگ رفت."},{"book":"اول پادشاهان","chapter":"22","verse":"31","text":"پادشاه سوریه به سی و دو سردار ارابه‌هایش دستور داده بود که به دیگران زیاد توجه نکنند بلکه فقط با خود اَخاب بجنگند."},{"book":"اول پادشاهان","chapter":"22","verse":"32","text":"به محض اینکه سرداران ارابه‌ها یهوشافاط را دیدند گفتند: «بدون شک این پادشاه اسرائیل است.» پس رفتند تا با او بجنگند، اما وقتی یهوشافاط فریاد برآورد"},{"book":"اول پادشاهان","chapter":"22","verse":"33","text":"سرداران ارابه‌ها متوجه شدند که او پادشاه اسرائیل نیست و از تعقیب وی دست برداشتند."},{"book":"اول پادشاهان","chapter":"22","verse":"34","text":"اما تیر یکی از سربازان به طور تصادفی از میان شکاف زرهٔ اَخاب، به او اصابت کرد. اَخاب به ارابه‌ران خود گفت: «مجروح شده‌ام. ارابه را برگردان و مرا از میدان بیرون ببر.»"},{"book":"اول پادشاهان","chapter":"22","verse":"35","text":"جنگ به اوج شدت خود رسیده بود و اَخاب نیمه جان به کمک ارابه‌ران خود رو به سوری‌ها در ارابهٔ خود ایستاده بود و خون از زخم او به کف ارابه می‌ریخت تا سرانجام هنگام غروب جان سپرد."},{"book":"اول پادشاهان","chapter":"22","verse":"36-37","text":"آنگاه ندا در داده، گفتند: «ای سربازان اسرائیلی به وطن خود برگردید. پادشاه مرده است!» پس جنازهٔ اَخاب را به شهر سامره بردند و در آنجا به خاک سپردند."},{"book":"اول پادشاهان","chapter":"22","verse":"38","text":"وقتی ارابه و اسلحهٔ او را در برکهٔ سامره می‌شستند، سگها آمدند و خون او را لیسیدند، درست همان‌طور که خداوند فرموده بود."},{"book":"اول پادشاهان","chapter":"22","verse":"39","text":"شرح بقیهٔ رویدادهای سلطنت اَخاب و بنای قصر عاج و شهرهایی که ساخت در کتاب تاریخ پادشاهان اسرائیل نوشته شده است."},{"book":"اول پادشاهان","chapter":"22","verse":"40","text":"به این ترتیب اَخاب مرد و پسرش اخزیا به جای او در اسرائیل به سلطنت رسید."},{"book":"اول پادشاهان","chapter":"22","verse":"41","text":"یهوشافاط پسر آسا در سال چهارم سلطنت اَخاب، پادشاه یهودا شد."},{"book":"اول پادشاهان","chapter":"22","verse":"42","text":"یهوشافاط در سن سی و پنج سالگی بر تخت نشست و بیست و پنج سال در اورشلیم سلطنت کرد. مادرش عزوبه نام داشت و دختر شلحی بود."},{"book":"اول پادشاهان","chapter":"22","verse":"43","text":"او هم مثل پدر خود آسا مطابق میل خداوند عمل می‌کرد، به‌جز در یک مورد و آن اینکه بتخانه‌های روی تپه‌ها را از بین نبرد. پس بنی‌اسرائیل همچنان در آنجا قربانی می‌کردند و بخور می‌سوزاندند."},{"book":"اول پادشاهان","chapter":"22","verse":"44","text":"از این گذشته یهوشافاط با اَخاب، پادشاه اسرائیل صلح کرد."},{"book":"اول پادشاهان","chapter":"22","verse":"45","text":"شرح بقیهٔ رویدادهای سلطنت یهوشافاط و جنگها و فتوحات او در کتاب تاریخ پادشاهان یهودا نوشته شده است."},{"book":"اول پادشاهان","chapter":"22","verse":"46","text":"او همچنین لواط‌ان بتخانه‌ها را که از زمان پدرش آسا هنوز باقی مانده بودند، از سرزمینش بیرون کرد."},{"book":"اول پادشاهان","chapter":"22","verse":"47","text":"در آن زمان در ادوم پادشاهی نبود، بلکه فرمانداری که از طرف یهوشافاط معین می‌شد در آنجا حکمرانی می‌کرد."},{"book":"اول پادشاهان","chapter":"22","verse":"48","text":"یهوشافاط کشتی‌های بزرگ ساخت تا برای آوردن طلا به اوفیر بروند. ولی این کشتیها هرگز به مقصد نرسیدند، چون همهٔ آنها در عصیون جابر شکسته شدند."},{"book":"اول پادشاهان","chapter":"22","verse":"49","text":"آنگاه اخزیای پادشاه، پسر اَخاب به یهوشافاط پیشنهاد کرد تا دریانوردان او در کشتیها با کارکنان یهوشافاط همکاری کنند، ولی یهوشافاط قبول نکرد."},{"book":"اول پادشاهان","chapter":"22","verse":"50","text":"وقتی یهوشافاط مرد، او را در آرامگاه سلطنتی در اورشلیم، شهر جدش داوود، دفن کردند و پسر او یهورام به جای او به سلطنت رسید."},{"book":"اول پادشاهان","chapter":"22","verse":"51","text":"در سال هفدهم سلطنت یهوشافاط پادشاه یهودا، اخزیا پسر اَخاب در سامره پادشاه اسرائیل شد و دو سال سلطنت کرد."},{"book":"اول پادشاهان","chapter":"22","verse":"52","text":"ولی او نیز مثل یربعام و پدر و مادر خود نسبت به خداوند گناه ورزید و بنی‌اسرائیل را به گناه کشاند."},{"book":"اول پادشاهان","chapter":"22","verse":"53","text":"او مانند پدرش به عبادت بت بعل پرداخت و به این وسیله خداوند، خدای اسرائیل را خشمگین نمود."}]}