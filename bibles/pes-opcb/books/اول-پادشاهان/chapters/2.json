{"data":[{"book":"اول پادشاهان","chapter":"2","verse":"1","text":"زمان وفات داوود پادشاه نزدیک می‌شد، پس به پسرش سلیمان اینطور وصیت کرد:"},{"book":"اول پادشاهان","chapter":"2","verse":"2","text":"«چیزی از عمرم باقی نمانده است. تو قوی و شجاع باش"},{"book":"اول پادشاهان","chapter":"2","verse":"3","text":"و همواره از فرمانهای خداوند، خدایت پیروی کن و به تمام احکام و قوانینش که در شریعت موسی نوشته شده‌اند عمل نما تا به هر کاری دست می‌زنی و به هر جایی که می‌روی کامیاب شوی."},{"book":"اول پادشاهان","chapter":"2","verse":"4","text":"اگر چنین کنی، آنگاه خداوند به وعده‌ای که به من داده وفا خواهد کرد. خداوند فرموده است: اگر نسل تو با تمام وجود احکام مرا حفظ کنند و نسبت به من وفادار بمانند، همیشه یکی از ایشان بر مملکت اسرائیل سلطنت خواهد کرد."},{"book":"اول پادشاهان","chapter":"2","verse":"5","text":"«در ضمن تو می‌دانی که یوآب چه بر سر من آورد و چطور دو سردار مرا یعنی ابنیر پسر نیر و عماسا پسر یِتِر را کشت. یوآب وانمود کرد که آنها را در جنگ کشته ولی حقیقت این است که در زمان صلح ایشان را کشت و کمربندی را که به کمر بسته بود و کفشهایی را که به پا داشت، به خون آلوده بود."},{"book":"اول پادشاهان","chapter":"2","verse":"6","text":"تو مردی حکیم هستی و می‌دانی چه باید کرد. اجازه نده او با موی سفید در آرامش به گور فرو رود."},{"book":"اول پادشاهان","chapter":"2","verse":"7","text":"اما با پسران برزلائی جلعادی با محبت رفتار کن و بگذار همیشه از سفرهٔ شاهانهٔ تو نان بخورند. چون وقتی از ترس برادرت ابشالوم فرار می‌کردم، آنها از من پذیرایی کردند."},{"book":"اول پادشاهان","chapter":"2","verse":"8","text":"شِمعی پسر جیرای بنیامینی را هم که از اهالی بحوریم است به یاد داشته باش. وقتی من به محنایم می‌رفتم او به من اهانت کرد و ناسزا گفت. اما وقتی او برای استقبال از من به کنار رود اردن آمد، من برای او به خداوند قسم خوردم که او را نکشم؛"},{"book":"اول پادشاهان","chapter":"2","verse":"9","text":"ولی تو او را بی‌گناه نشمار. تو مردی حکیم هستی و می‌دانی با او چه باید کرد. موی سفیدش را خون‌آلود به گور بفرست.»"},{"book":"اول پادشاهان","chapter":"2","verse":"10","text":"وقتی داوود درگذشت او را در شهر اورشلیم به خاک سپردند."},{"book":"اول پادشاهان","chapter":"2","verse":"11","text":"داوود چهل سال بر اسرائیل سلطنت نمود. از این چهل سال، هفت سال در شهر حبرون سلطنت کرد و سی و سه سال در اورشلیم."},{"book":"اول پادشاهان","chapter":"2","verse":"12","text":"سپس سلیمان به جای پدر خود داوود بر تخت نشست و پایه‌های سلطنت خود را استوار کرد."},{"book":"اول پادشاهان","chapter":"2","verse":"13","text":"یک روز ادونیا پسر حَجّیت به دیدن بَتشِبَع مادر سلیمان رفت. بَتشِبَع از او پرسید: «آیا به قصد صلح و صفا به اینجا آمده‌ای؟»"},{"book":"اول پادشاهان","chapter":"2","verse":"14","text":"آمده‌ام تا از تو درخواستی بکنم.»"},{"book":"اول پادشاهان","chapter":"2","verse":"15","text":"ادونیا گفت: «تو می‌دانی که سلطنت مال من شده بود و تمام مردم هم انتظار داشتند که بعد از پدرم، من به پادشاهی برسم؛ ولی وضع دگرگون شد و برادرم سلیمان به پادشاهی رسید، چون این خواست خداوند بود."},{"book":"اول پادشاهان","chapter":"2","verse":"16","text":"اکنون خواهشی دارم و امیدوارم که این خواهش مرا رد نکنی.»"},{"book":"اول پادشاهان","chapter":"2","verse":"17","text":"ادونیا گفت: «از طرف من با برادرم سلیمانِ پادشاه، گفتگو کن چون می‌دانم هر چه تو از او بخواهی انجام می‌دهد. به او بگو که ابیشگ شونَمی را به من به زنی بدهد.»"},{"book":"اول پادشاهان","chapter":"2","verse":"18","text":"بَتشِبَع گفت: «بسیار خوب، من این خواهش را از او خواهم کرد.»"},{"book":"اول پادشاهان","chapter":"2","verse":"19","text":"پس بَتشِبَع به همین منظور نزد سلیمان پادشاه رفت. وقتی او داخل شد، پادشاه به پیشوازش برخاست و به او تعظیم کرد و دستور داد تا برای مادرش یک صندلی مخصوص بیاورند و کنار تخت او بگذارند. پس بَتشِبَع در طرف راست سلیمان پادشاه نشست."},{"book":"اول پادشاهان","chapter":"2","verse":"20","text":"آنگاه بَتشِبَع گفت: «من یک خواهش کوچک از تو دارم؛ امیدوارم آن را رد نکنی.»"},{"book":"اول پادشاهان","chapter":"2","verse":"21","text":"بَتشِبَع گفت: «خواهش من این است که بگذاری برادرت ادونیا با ابیشَگِ شونَمی ازدواج کند.»"},{"book":"اول پادشاهان","chapter":"2","verse":"22","text":"سلیمان در جواب بَتشِبَع گفت: «چطور است همراه اَبیشَگ، سلطنت را هم به او بدهم،2‏:22 ازدواج با ابیشگ که از کنیزان داوود پادشاه بود، طبق رسم آن زمان، به نحوی به ادونیا حق ادعای سلطنت می‌بخشید. چون او برادر بزرگ من است! تا او با یوآب پسر صِرویه و اَبیّاتار کاهن روی کار بیایند و قدرت فرمانروایی را به دست بگیرند!»"},{"book":"اول پادشاهان","chapter":"2","verse":"23-24","text":"سپس سلیمان به خداوند قسم خورد و گفت: «خدا مرا نابود کند اگر همین امروز ادونیا را به سبب این توطئه که علیه من چیده است نابود نکنم! به خداوند زنده که تخت و تاج پدرم را به من بخشیده و طبق وعده‌اش این سلطنت را نصیب من کرده است قسم، که او را زنده نخواهم گذاشت.»"},{"book":"اول پادشاهان","chapter":"2","verse":"25","text":"پس سلیمان پادشاه به بنایا پسر یهویاداع دستور داد که ادونیا را بکشد، و او نیز چنین کرد."},{"book":"اول پادشاهان","chapter":"2","verse":"26","text":"سپس پادشاه به اَبیّاتار کاهن گفت: «به خانهٔ خود در عناتوت برگرد. سزای تو نیز مرگ است، ولی من اکنون تو را نمی‌کشم، زیرا در زمان پدرم مسئولیت نگهداری صندوق عهد خداوند با تو بود و تو در تمام زحمات پدرم با او شریک بودی.»"},{"book":"اول پادشاهان","chapter":"2","verse":"27","text":"پس سلیمان پادشاه، اَبیّاتار را از مقام کاهنی برکنار نموده و بدین وسیله هر چه خداوند در شهر شیلوه دربارهٔ فرزندان عیلی فرموده بود، عملی شد.2‏:27 نگاه کنید به ۱سموئیل ۲‏:۳۱‏‑۳۵."},{"book":"اول پادشاهان","chapter":"2","verse":"28","text":"وقتی خبر این وقایع به گوش یوآب رسید، او به خیمهٔ عبادت پناه برد و شاخهای مذبح را به دست گرفت.2‏:28 نگاه کنید به ۱‏:۵۱. (یوآب هر چند در توطئهٔ ابشالوم دست نداشت اما در توطئهٔ ادونیا شرکت کرده بود.)"},{"book":"اول پادشاهان","chapter":"2","verse":"29","text":"وقتی به سلیمان پادشاه خبر رسید که یوآب به خیمهٔ عبادت پناه برده است، بنایا را فرستاد تا او را بکشد."},{"book":"اول پادشاهان","chapter":"2","verse":"30","text":"بنایا به خیمهٔ عبادت داخل شد و به یوآب گفت: «پادشاه دستور می‌دهد که از اینجا بیرون بیایی.»"},{"book":"اول پادشاهان","chapter":"2","verse":"31","text":"پادشاه گفت: «همان‌طور که می‌گوید، عمل کن. او را بکش و دفن کن. کشتن او، لکه‌های خون اشخاص بی‌گناهی را که او ریخته است از دامن من و خاندان پدرم پاک می‌کند."},{"book":"اول پادشاهان","chapter":"2","verse":"32","text":"او بدون اطلاع پدرم، ابنیر فرماندهٔ سپاه اسرائیل و عماسا پسر یِتِر فرماندهٔ سپاه یهودا را که بهتر از وی بودند کشت. پس خداوند هم انتقام این دو بی‌گناه را از او خواهد گرفت"},{"book":"اول پادشاهان","chapter":"2","verse":"33","text":"و خون ایشان تا به ابد بر گردن یوآب و فرزندان او خواهد بود. اما خداوند نسل داوود را که بر تخت او می‌نشینند تا به ابد سلامتی خواهد داد.»"},{"book":"اول پادشاهان","chapter":"2","verse":"34","text":"پس بنایا پسر یهویاداع به خیمهٔ عبادت برگشت و یوآب را کشت. بعد او را در خانه‌اش که در صحرا بود دفن کردند."},{"book":"اول پادشاهان","chapter":"2","verse":"35","text":"آنگاه پادشاه، بنایا را به جای یوآب به فرماندهی سپاه منصوب کرد و صادوق را به جای اَبیّاتار به مقام کاهنی گماشت."},{"book":"اول پادشاهان","chapter":"2","verse":"36","text":"سپس پادشاه، شِمعی را احضار کرد. وقتی شِمعی آمد، پادشاه به او گفت: «خانه‌ای برای خود در اورشلیم بساز و از اورشلیم خارج نشو."},{"book":"اول پادشاهان","chapter":"2","verse":"37","text":"اگر شهر را ترک کنی و از رود قدرون بگذری، بدان که کشته خواهی شد و خونت به گردن خودت خواهد بود.»"},{"book":"اول پادشاهان","chapter":"2","verse":"38","text":"شِمعی عرض کرد: «هر چه بگویید اطاعت می‌کنم.» پس در اورشلیم ماند و مدتها از شهر بیرون نرفت."},{"book":"اول پادشاهان","chapter":"2","verse":"39","text":"ولی بعد از سه سال، دو نفر از غلامان شمعی پیش اخیش پسر مَعَکاه، پادشاه جَت فرار کردند. وقتی به شمعی خبر دادند که غلامانش در جت هستند،"},{"book":"اول پادشاهان","chapter":"2","verse":"40","text":"او الاغ خود را آماده کرده، به جت نزد اخیش رفت. او غلامانش را در آنجا یافت و آنها را به اورشلیم باز آورد."},{"book":"اول پادشاهان","chapter":"2","verse":"41","text":"سلیمان پادشاه وقتی شنید که شمعی از اورشلیم به جت رفته و برگشته است،"},{"book":"اول پادشاهان","chapter":"2","verse":"42","text":"او را احضار کرد و گفت: «مگر تو را به خداوند قسم ندادم و به تأکید نگفتم که اگر از اورشلیم بیرون بروی تو را می‌کشم؟ مگر تو نگفتی هر چه بگویید اطاعت می‌کنم؟"},{"book":"اول پادشاهان","chapter":"2","verse":"43","text":"پس چرا سوگند خود را به خداوند نگاه نداشتی و دستور مرا اطاعت نکردی؟"},{"book":"اول پادشاهان","chapter":"2","verse":"44","text":"تو خوب می‌دانی چه بدی‌هایی در حق پدرم داوود پادشاه کردی. پس امروز خداوند تو را به سزای اعمالت رسانده است."},{"book":"اول پادشاهان","chapter":"2","verse":"45","text":"اما من، سلیمان پادشاه، مبارک خواهم بود و سلطنت داوود در حضور خداوند تا ابد پایدار خواهد ماند.»"},{"book":"اول پادشاهان","chapter":"2","verse":"46","text":"آنگاه به فرمان پادشاه، بنایا شمعی را بیرون برد و او را کشت. به این ترتیب، سلطنت سلیمان برقرار ماند."}]}