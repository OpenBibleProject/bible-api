{"data":[{"book":"اول پادشاهان","chapter":"14","verse":"1","text":"در آن روزها اَبیّام پسر یربعام پادشاه بیمار شد."},{"book":"اول پادشاهان","chapter":"14","verse":"2","text":"یربعام به همسرش گفت: «قیافه‌ات را تغییر بده تا کسی تو را نشناسد و پیش اخیای نبی که در شیلوه است برو. او همان کسی است که به من گفت که بر این قوم پادشاه می‌شوم."},{"book":"اول پادشاهان","chapter":"14","verse":"3","text":"ده نان، یک کوزه عسل و مقداری هم کلوچه برایش ببر و از او بپرس که آیا فرزند ما خوب می‌شود یا نه؟»"},{"book":"اول پادشاهان","chapter":"14","verse":"4","text":"پس همسر یربعام به راه افتاد و به خانهٔ اخیای نبی که در شیلوه بود رسید. اخیای نبی پیر شده بود و چشمانش نمی‌دید."},{"book":"اول پادشاهان","chapter":"14","verse":"5","text":"اما خداوند به او گفته بود که به‌زودی ملکه در قیافهٔ مبدل به دیدار او می‌آید تا دربارهٔ وضع پسر بیمارش از وی سؤال کند، خداوند همچنین به اخیای نبی گفته بود که به ملکه چه بگوید."},{"book":"اول پادشاهان","chapter":"14","verse":"6","text":"پس وقتی اخیا صدای پای او را دم در شنید گفت: «ای همسر یربعام داخل شو! چرا قیافه‌ات را تغییر داده‌ای؟ من خبر ناخوشایندی برایت دارم!»"},{"book":"اول پادشاهان","chapter":"14","verse":"7","text":"سپس اخیا این پیغام را از جانب خداوند، خدای قوم اسرائیل به او داد تا به شوهرش یربعام برساند: «من تو را از میان مردم انتخاب کردم تا به پادشاهی برسی."},{"book":"اول پادشاهان","chapter":"14","verse":"8","text":"سلطنت را از خاندان داوود گرفتم و به تو دادم؛ اما تو مثل بندهٔ من داوود از دستورهایم اطاعت نکردی. او از صمیم قلب مرا پیروی می‌کرد و آنچه را که من می‌پسندیدم انجام می‌داد."},{"book":"اول پادشاهان","chapter":"14","verse":"9","text":"تو از تمام پادشاهانِ پیش از خودت بیشتر بدی کردی؛ بتها ساختی و بت‌پرست شدی و با ساختن این گوساله‌ها از من رو گردانیدی و مرا خشمگین نمودی."},{"book":"اول پادشاهان","chapter":"14","verse":"10","text":"پس من هم بر خاندان تو بلا می‌فرستم و تمام پسران و مردان خاندانت را، چه اسیر و چه آزاد، نابود می‌کنم. همان‌طور که کثافت حیوانات را می‌سوزانند، من هم خاندان تو را خواهم سوزاند تا اثری از آن بر جا نماند."},{"book":"اول پادشاهان","chapter":"14","verse":"11","text":"به طوری که از خاندان تو هر که در شهر بمیرد، سگها او را می‌خورند و هر که در صحرا بمیرد، لاشخورها جسدش را می‌خورند. من که خداوند هستم این را می‌گویم.»"},{"book":"اول پادشاهان","chapter":"14","verse":"12","text":"سپس اخیا به همسر یربعام گفت: «اکنون برخیز و به خانه‌ات برو. وقتی پایت به شهر برسد پسرت خواهد مرد."},{"book":"اول پادشاهان","chapter":"14","verse":"13","text":"تمام اسرائیل برای او عزاداری کرده، او را دفن خواهند کرد. ولی از تمام اعضای خانوادهٔ یربعام این تنها کسی است که در قبر دفن می‌شود؛ زیرا تنها فرد خوبی که خداوند، خدای اسرائیل در تمام خانوادهٔ یربعام می‌بیند همین بچه است."},{"book":"اول پادشاهان","chapter":"14","verse":"14","text":"خداوند پادشاه دیگری برای اسرائیل انتخاب می‌کند که خاندان یربعام را به کلی از بین می‌برد. این از همین امروز شروع می‌شود!"},{"book":"اول پادشاهان","chapter":"14","verse":"15","text":"خداوند اسرائیل را چنان تکان خواهد داد که مثل علفی که در مسیر آب رودخانه است بلرزد. خداوند اسرائیل را از این سرزمین خوب که به اجدادشان بخشیده، ریشه‌کن می‌کند و آنها را در آن طرف رود فرات آواره می‌سازد، زیرا آنها با بت‌پرستی‌شان خداوند را به خشم آوردند."},{"book":"اول پادشاهان","chapter":"14","verse":"16","text":"خداوند همچنین به سبب گناه یربعام که اسرائیل را به گناه کشاند ایشان را ترک خواهد گفت.»"},{"book":"اول پادشاهان","chapter":"14","verse":"17","text":"پس زن یربعام به ترصه بازگشت. به محض اینکه پای او به آستانهٔ کاخ سلطنتی رسید، پسرش مرد."},{"book":"اول پادشاهان","chapter":"14","verse":"18","text":"همان‌طور که خداوند به‌وسیلۀ اخیای نبی فرموده بود، پسر را دفن کردند و در سراسر اسرائیل برایش ماتم گرفتند."},{"book":"اول پادشاهان","chapter":"14","verse":"19","text":"شرح وقایع جنگها و سایر رویدادهای دوران فرمانروایی یربعام در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"14","verse":"20","text":"یربعام بیست و دو سال سلطنت کرد و بعد از مرگ او، پسرش ناداب زمام امور را در دست گرفت."},{"book":"اول پادشاهان","chapter":"14","verse":"21","text":"رحبعام، پسر سلیمان، چهل و یک ساله بود که پادشاه یهودا شد. مادرش اهل عمون و نامش نعمه بود. او در اورشلیم، شهری که خداوند از میان سایر شهرهای اسرائیل برگزیده بود تا اسمش را بر آن بگذارد به مدت هفده سال سلطنت کرد."},{"book":"اول پادشاهان","chapter":"14","verse":"22","text":"در دورهٔ سلطنت او، مردم یهودا نسبت به خداوند گناه ورزیدند و با گناهان خود حتی بیش از اجدادشان خداوند را خشمگین کردند."},{"book":"اول پادشاهان","chapter":"14","verse":"23","text":"زیرا آنها نیز روی هر تپه و زیر هر درخت سبز، بتخانه‌ها و ستونها و اشیره‌ها بر پا کردند."},{"book":"اول پادشاهان","chapter":"14","verse":"24","text":"در این سرزمین حتی فاحشه‌های مرد و زن بودند که در بتکده‌ها به فاحشگی می‌پرداختند. مردم یهودا درست مثل همان قومهای خدانشناس که خداوند آنها را از سرزمین کنعان بیرون رانده بود، اعمال کراهت‌آور انجام می‌دادند."},{"book":"اول پادشاهان","chapter":"14","verse":"25","text":"در سال پنجم سلطنت رحبعام، شیشق (پادشاه مصر) به اورشلیم حمله برد و آن را تصرف نمود."},{"book":"اول پادشاهان","chapter":"14","verse":"26","text":"او خزانه‌های خانهٔ خداوند و کاخ سلطنتی را غارت کرد و تمام سپرهای طلا را که سلیمان ساخته بود، با خود به یغما برد."},{"book":"اول پادشاهان","chapter":"14","verse":"27","text":"پس از آن رحُبعام پادشاه به جای سپرهای طلا، سپرهای مفرغین ساخت و آنها را به دست نگهبانانی که جلوی مدخل کاخ شاهی کشیک می‌دادند، سپرد."},{"book":"اول پادشاهان","chapter":"14","verse":"28","text":"هر وقت پادشاه به خانهٔ خداوند می‌رفت، نگهبانان او سپرها را به دست می‌گرفتند و پس از پایان مراسم، آنها را دوباره به اتاق نگهبانی برمی‌گرداندند."},{"book":"اول پادشاهان","chapter":"14","verse":"29","text":"رویدادهای دیگر دوران سلطنت رحبعام در کتاب تاریخ پادشاهان یهودا نوشته شده است."},{"book":"اول پادشاهان","chapter":"14","verse":"30","text":"در تمام دوران سلطنت رحبعام بین او و یربعام جنگ بود."},{"book":"اول پادشاهان","chapter":"14","verse":"31","text":"وقتی رحبعام مرد، او را در آرامگاه سلطنتی، در شهر داوود دفن کردند. (مادر رحبعام نعمهٔ عمونی بود.) پس از رحبعام پسرش اَبیّام14‏:31 یا «اَبیّا». به جای او بر تخت پادشاهی نشست."}]}