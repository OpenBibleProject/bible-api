{"data":[{"book":"اول پادشاهان","chapter":"8","verse":"1","text":"آنگاه سلیمان پادشاه تمام سران قبایل و طوایف و مشایخ قوم اسرائیل را به اورشلیم دعوت کرد تا صندوق عهد خداوند را که در صهیون، شهر داوود بود به خانۀ خدا بیاورند."},{"book":"اول پادشاهان","chapter":"8","verse":"2","text":"همهٔ آنها در روزهای عید خیمه‌ها در ماه ایتانیم که ماه هفتم است در اورشلیم جمع شدند."},{"book":"اول پادشاهان","chapter":"8","verse":"3-4","text":"آنگاه کاهنان و لاویان صندوق عهد و خیمۀ ملاقات را با تمام ظروف مقدّسی که در آن بود، به خانۀ خدا آوردند."},{"book":"اول پادشاهان","chapter":"8","verse":"5","text":"سپس سلیمان پادشاه و تمام بنی‌اسرائیل در برابر صندوق عهد خداوند جمع شدند و در آن روز تعداد زیادی گاو و گوسفند قربانی کردند. تعداد گاو و گوسفند قربانی شده آنقدر زیاد بود که نمی‌شد شمرد."},{"book":"اول پادشاهان","chapter":"8","verse":"6","text":"سپس کاهنان، صندوق عهد را به درون قدس‌الاقداس خانهٔ خداوند بردند و آن را زیر بالهای آن دو کروبی قرار دادند."},{"book":"اول پادشاهان","chapter":"8","verse":"7","text":"بالهای کروبیان روی صندوق عهد خداوند و روی چوبهای حامل صندوق گسترده می‌شد و آن را می‌پوشاند."},{"book":"اول پادشاهان","chapter":"8","verse":"8","text":"این چوبها آنقدر دراز بود که از داخل اتاق دوم یعنی قدس دیده می‌شدند اما از حیاط دیده نمی‌شدند. (این چوبها هنوز هم در آنجا هستند.)"},{"book":"اول پادشاهان","chapter":"8","verse":"9","text":"در صندوق عهد چیزی جز دو لوح سنگی نبود. وقتی خداوند با قوم خود، پس از بیرون آمدنشان از مصر، در کوه حوریب عهد و پیمان بست، موسی آن دو لوح را در صندوق عهد گذاشت."},{"book":"اول پادشاهان","chapter":"8","verse":"10","text":"وقتی کاهنان از قدس بیرون می‌آمدند ناگهان ابری خانهٔ خداوند را پر ساخت"},{"book":"اول پادشاهان","chapter":"8","verse":"11","text":"و حضور پرجلال خداوند آن مکان را فرا گرفت به طوری که کاهنان نتوانستند به خدمت خود ادامه دهند."},{"book":"اول پادشاهان","chapter":"8","verse":"12-13","text":"آنگاه سلیمان پادشاه چنین دعا کرد:"},{"book":"اول پادشاهان","chapter":"8","verse":"14","text":"سپس پادشاه رو به جماعتی که ایستاده بودند کرد و ایشان را برکت داده،"},{"book":"اول پادشاهان","chapter":"8","verse":"15","text":"گفت:"},{"book":"اول پادشاهان","chapter":"8","verse":"16","text":"او به پدرم فرمود: از زمانی که قوم خود را از مصر بیرون آوردم تاکنون در هیچ جای سرزمین اسرائیل هرگز شهری را انتخاب نکرده‌ام تا در آنجا خانه‌ای برای حرمت نام من بنا شود ولی داوود را انتخاب کرده‌ام تا بر قوم من حکومت کند."},{"book":"اول پادشاهان","chapter":"8","verse":"17","text":"«پدرم داوود می‌خواست خانه‌ای برای خداوند، خدای اسرائیل بنا کند،"},{"book":"اول پادشاهان","chapter":"8","verse":"18","text":"ولی خداوند به پدرم داوود فرمود: ”قصد و نیت تو خوب است،"},{"book":"اول پادشاهان","chapter":"8","verse":"19","text":"اما کسی که باید خانهٔ خدا را بسازد تو نیستی. پسر تو خانهٔ مرا بنا خواهد کرد.“"},{"book":"اول پادشاهان","chapter":"8","verse":"20","text":"«حال، خداوند به وعدهٔ خود وفا کرده است. زیرا من به جای پدرم داوود بر تخت سلطنت اسرائیل نشسته‌ام و این خانه را برای عبادت خداوند، خدای اسرائیل ساخته‌ام،"},{"book":"اول پادشاهان","chapter":"8","verse":"21","text":"و در آنجا مکانی برای صندوق عهد آماده کرده‌ام عهدی که خداوند هنگامی که اجداد ما را از مصر بیرون آورد، با ایشان بست.»"},{"book":"اول پادشاهان","chapter":"8","verse":"22","text":"آنگاه سلیمان در حضور جماعت اسرائیل، روبروی مذبح خداوند ایستاده، دستهای خود را به طرف آسمان بلند کرد"},{"book":"اول پادشاهان","chapter":"8","verse":"23","text":"و گفت:"},{"book":"اول پادشاهان","chapter":"8","verse":"24","text":"تو به وعده‌ای که به بندهٔ خود، پدرم داوود دادی، امروز وفا کردی و با دستانت به انجام رسانیدی."},{"book":"اول پادشاهان","chapter":"8","verse":"25","text":"«پس ای خداوند، خدای اسرائیل، اینک به این وعده‌ای هم که به پدرم دادی وفا کن که فرمودی: ”اگر فرزندان تو مانند خودت مطیع دستورهای من باشند همیشه کسی از نسل تو بر اسرائیل پادشاهی خواهد کرد.“"},{"book":"اول پادشاهان","chapter":"8","verse":"26","text":"اکنون ای خدای اسرائیل، از تو خواستارم که این وعده‌ای را که به پدرم دادی، به انجام برسانی."},{"book":"اول پادشاهان","chapter":"8","verse":"27","text":"«ولی آیا ممکن است که خدا براستی روی زمین ساکن شود؟ ای خداوند، حتی آسمانها گنجایش تو را ندارند، چه رسد به این خانه‌ای که من ساخته‌ام."},{"book":"اول پادشاهان","chapter":"8","verse":"28","text":"با وجود این، ای خداوند، خدای من، تو دعای مرا بشنو و آن را مستجاب فرما."},{"book":"اول پادشاهان","chapter":"8","verse":"29","text":"چشمان تو شبانه روز بر این خانه باشد که درباره‌اش فرمودی: ”نام من در آن خواهد بود.“ هر وقت در این مکان دعا می‌کنم، دعای مرا بشنو و اجابت فرما."},{"book":"اول پادشاهان","chapter":"8","verse":"30","text":"نه تنها من، بلکه هر وقت قوم تو اسرائیل نیز در اینجا دعا می‌کنند، تو دعای آنها را اجابت فرما و از آسمان که محل سکونت تو است، استغاثهٔ ایشان را بشنو و گناهانشان را ببخش."},{"book":"اول پادشاهان","chapter":"8","verse":"31","text":"«هرگاه کسی به همسایۀ خود گناه ورزد و از او بخواهند کنار این مذبح سوگند یاد کند که بی‌گناه است،"},{"book":"اول پادشاهان","chapter":"8","verse":"32","text":"آنگاه از آسمان بشنو و داوری کن. اگر به دروغ سوگند یاد نموده و مقصر باشد وی را به سزای عملش برسان، در غیر این صورت بی‌گناهی او را ثابت و اعلام کن."},{"book":"اول پادشاهان","chapter":"8","verse":"33","text":"«وقتی قوم تو اسرائیل گناه ورزند و مغلوب دشمن شوند، ولی بعد به سوی تو روی آورند و اعتراف نمایند و در این خانه به درگاه تو دعا کنند،"},{"book":"اول پادشاهان","chapter":"8","verse":"34","text":"آنگاه از آسمان ایشان را اجابت فرما و گناه قوم خود را بیامرز و بار دیگر آنان را به این سرزمینی که به اجداد ایشان بخشیده‌ای، بازگردان."},{"book":"اول پادشاهان","chapter":"8","verse":"35","text":"«اگر قوم تو گناه کنند و دریچهٔ آسمان به سبب گناهشان بسته شود و دیگر باران نبارد، آنگاه که آنها از گناهشان بازگشت نموده، اعتراف نمایند و در این خانه به درگاه تو دعا کنند،"},{"book":"اول پادشاهان","chapter":"8","verse":"36","text":"تو از آسمان دعای ایشان را اجابت فرما و گناه بندگان خود را بیامرز و راه راست را به ایشان نشان بده و بر زمینی که به قوم خود به ملکیت داده‌ای باران بفرست."},{"book":"اول پادشاهان","chapter":"8","verse":"37","text":"«هرگاه این سرزمین دچار قحطی یا طاعون شود، یا محصول آن بر اثر بادهای سوزان و هجوم ملخ از بین برود، یا دشمن قوم تو را در شهر محاصره کند و یا هر بلا و مرض دیگری پیش آید"},{"book":"اول پادشاهان","chapter":"8","verse":"38","text":"و قوم تو، هر یک دستهای خود را به سوی این خانه دراز کرده، دعا کنند، آنگاه تو ناله‌های ایشان را"},{"book":"اول پادشاهان","chapter":"8","verse":"39","text":"از آسمان که محل سکونت تو است، بشنو و گناهشان را ببخش. ای خدا تو که از دل مردم آگاهی، هر کس را برحسب کارهایش جزا بده"},{"book":"اول پادشاهان","chapter":"8","verse":"40","text":"تا قوم تو در این سرزمینی که به اجدادشان بخشیده‌ای از تو بترسند."},{"book":"اول پادشاهان","chapter":"8","verse":"41","text":"«در آینده بیگانگانی که از قوم تو اسرائیل نیستند، دربارۀ تو خواهند شنید. آنان به خاطر نام تو از سرزمینهای دور به اینجا خواهند آمد،"},{"book":"اول پادشاهان","chapter":"8","verse":"42","text":"زیرا دربارۀ نام عظیمت و بازوی قدرتمندت خواهند شنید. هرگاه آنان به سوی این خانه دعا کنند"},{"book":"اول پادشاهان","chapter":"8","verse":"43","text":"آنگاه از آسمان که محل سکونت توست، دعای آنها را بشنو و هر چه می‌خواهند به آنها ببخش تا تمام اقوام روی زمین تو را بشناسند و مانند قومت اسرائیل تو را احترام کرده، بدانند که حضور تو در این خانه‌ای است که من ساخته‌ام."},{"book":"اول پادشاهان","chapter":"8","verse":"44","text":"«اگر قومت به فرمان تو به جنگ دشمن بروند و از میدان جنگ به سوی این شهر برگزیدهٔ تو و این خانه‌ای که به اسم تو ساخته‌ام نزد تو دعا کنند،"},{"book":"اول پادشاهان","chapter":"8","verse":"45","text":"آنگاه از آسمان دعای ایشان را اجابت فرما و آنها را در جنگ پیروز گردان."},{"book":"اول پادشاهان","chapter":"8","verse":"46","text":"«اگر قوم تو نسبت به تو گناه کنند، (و کیست که گناه نکند؟)، و تو بر آنها خشمگین شوی و اجازه دهی دشمن آنها را به کشور خود، خواه دور و خواه نزدیک، به اسارت ببرد،"},{"book":"اول پادشاهان","chapter":"8","verse":"47","text":"سپس در آن کشور بیگانه به خود آیند و توبه کرده، به تو پناه آورند و دعا نموده، بگویند: خداوندا، ما به راه خطا رفته‌ایم و مرتکب گناه شده‌ایم!"},{"book":"اول پادشاهان","chapter":"8","verse":"48","text":"و از گناهان خود دست بکشند و به سوی این سرزمین که به اجداد ایشان بخشیدی و این شهر برگزیده‌ات و این خانه‌ای که به اسم تو ساخته‌ام دعا کنند،"},{"book":"اول پادشاهان","chapter":"8","verse":"49","text":"آنگاه از آسمان که محل سکونت توست، دعاها و ناله‌های ایشان را بشنو و به داد آنان برس."},{"book":"اول پادشاهان","chapter":"8","verse":"50","text":"قوم خود را که نسبت به تو گناه کرده‌اند بیامرز و تقصیراتشان را ببخش و در دل دشمن نسبت به آنها ترحم ایجاد کن؛"},{"book":"اول پادشاهان","chapter":"8","verse":"51","text":"زیرا آنها قوم تو و میراث تو هستند و تو ایشان را از اسارت و بندگی مصری‌ها آزاد کردی!"},{"book":"اول پادشاهان","chapter":"8","verse":"52","text":"«ای خداوند، همواره بر بنده‌ات و قومت نظر لطف بفرما و دعاها و ناله‌هایشان را بشنو."},{"book":"اول پادشاهان","chapter":"8","verse":"53","text":"زیرا وقتی تو ای خداوند یهوه، اجداد ما را از سرزمین مصر بیرون آوردی، به بنده خود موسی فرمودی: من قوم اسرائیل را از میان تمام قومهای جهان انتخاب کرده‌ام تا قوم خاص من باشد!»"},{"book":"اول پادشاهان","chapter":"8","verse":"54-55","text":"سلیمان همان‌طور که زانو زده و دستهای خود را به سوی آسمان بلند کرده بود، دعای خود را به پایان رسانید. سپس از برابر مذبح خداوند برخاست و با صدای بلند برای تمام بنی‌اسرائیل برکت خواست و گفت:"},{"book":"اول پادشاهان","chapter":"8","verse":"56","text":"«سپاس بر خداوند که همهٔ وعده‌های خود را در حق ما به انجام رسانید و به قوم خود آرامش و آسایش بخشید. حتی یک کلمه از وعده‌های نیکویی که خدا به بنده خویش موسی داده بود بر زمین نیفتاد."},{"book":"اول پادشاهان","chapter":"8","verse":"57","text":"همان‌گونه که خداوند، خدای ما، با اجداد ما بود، با ما نیز باشد و هرگز ما را ترک نگوید و وانگذارد."},{"book":"اول پادشاهان","chapter":"8","verse":"58","text":"او قلبهای ما را به سوی خود مایل گرداند تا ما از او پیروی کنیم و از تمامی احکام و دستورهایی که به اجداد ما داده؛ اطاعت نماییم."},{"book":"اول پادشاهان","chapter":"8","verse":"59","text":"خداوند، خدای ما تمام کلمات این دعا را شب و روز در نظر داشته باشد و برحسب نیاز روزانه، مرا و قوم بنی‌اسرائیل را یاری دهد،"},{"book":"اول پادشاهان","chapter":"8","verse":"60","text":"تا همهٔ قومهای جهان بدانند که فقط خداوند، خداست و غیر از او خدای دیگری وجود ندارد."},{"book":"اول پادشاهان","chapter":"8","verse":"61","text":"ای قوم من، با تمام دل از خداوند، خدایمان پیروی کنید و مانند امروز، از احکام و دستورهای او اطاعت نمایید.»"},{"book":"اول پادشاهان","chapter":"8","verse":"62","text":"آنگاه پادشاه و همۀ قوم اسرائیل با وی قربانیها به خداوند تقدیم کردند."},{"book":"اول پادشاهان","chapter":"8","verse":"63","text":"سلیمان بیست و دو هزار گاو و صد و بیست هزار گوسفند به عنوان قربانی سلامتی به خداوند تقدیم کرد. به این ترتیب، پادشاه و همۀ قوم اسرائیل خانهٔ خداوند را تبرک نمودند."},{"book":"اول پادشاهان","chapter":"8","verse":"64","text":"چون مذبح مفرغین خانهٔ خداوند گنجایش آن همه قربانیهای سوختنی و هدایای آردی و چربی قربانیهای سلامتی را نداشت پس پادشاه وسط حیاط خانۀ خدا را به عنوان مذبح تقدیس کرد8‏:64 تقدیس یعنی جدا کردن، اختصاص دادن و مقدّس ساختن. تا از آنجا نیز استفاده کنند."},{"book":"اول پادشاهان","chapter":"8","verse":"65","text":"این مراسم چهارده روز طول کشید و گروه بی‌شماری از سراسر اسرائیل، از گذرگاه حمات گرفته، تا سرحد مصر، در حضور خداوند خدای ما جشن گرفتند."},{"book":"اول پادشاهان","chapter":"8","verse":"66","text":"روز بعد سلیمان مردم را مرخص کرد و آنها به خاطر تمام برکاتی که خداوند به خدمتگزار خود داوود و قوم خویش اسرائیل عطا کرده بود با خوشحالی به شهرهای خود بازگشتند و برای سلامتی پادشاه دعا کردند."}]}