{"data":[{"book":"اول پادشاهان","chapter":"9","verse":"1","text":"پس از آنکه سلیمان پادشاه بنای خانهٔ خداوند، کاخ سلطنتی و هر چه را که خواسته بود به اتمام رسانید،"},{"book":"اول پادشاهان","chapter":"9","verse":"2-3","text":"خداوند بار دیگر بر او ظاهر شد، چنانکه پیش از این در جبعون به او ظاهر شده بود، و به او فرمود: «دعای تو را شنیده‌ام و این خانه را که ساخته‌ای تا نام من تا ابد بر آن باشد، تقدیس کرده‌ام. چشم و دل من همیشه بر این خانه خواهد بود."},{"book":"اول پادشاهان","chapter":"9","verse":"4","text":"اگر تو نیز مانند پدرت داوود با کمال صداقت و راستی رفتار کنی و همیشه مطیع من باشی و از احکام و دستورهای من پیروی نمایی،"},{"book":"اول پادشاهان","chapter":"9","verse":"5","text":"آنگاه همان‌طور که به پدرت داوود قول دادم همیشه یک نفر از نسل او بر اسرائیل سلطنت خواهد کرد."},{"book":"اول پادشاهان","chapter":"9","verse":"6","text":"«اما اگر شما و فرزندان شما از دستورهایی که من به شما داده‌ام سرپیچی کنید و از من روی برگردانید و خدایان دیگر را عبادت کنید،"},{"book":"اول پادشاهان","chapter":"9","verse":"7","text":"آنگاه بنی‌اسرائیل را از این سرزمین که به آنان بخشیده‌ام، بیرون می‌رانم و حتی این خانه را که به نام خود تقدیس کرده‌ام ترک خواهم گفت؛ به طوری که اسرائیل رسوا شده، زبانزد قومهای دیگر خواهد شد."},{"book":"اول پادشاهان","chapter":"9","verse":"8","text":"این خانه با خاک یکسان خواهد گردید به گونه‌ای که هر کس از کنارش بگذرد، حیرت‌زده خواهد گفت: چرا خداوند با این سرزمین و این خانه چنین کرده است؟"},{"book":"اول پادشاهان","chapter":"9","verse":"9","text":"در جواب به آنها خواهند گفت: چون بنی‌اسرائیل خداوند، خدای خود را که اجداد آنها را از مصر بیرون آورده بود ترک گفته، بت‌پرست شدند، به همین علّت خداوند این بلا را بر سر ایشان آورده است.»"},{"book":"اول پادشاهان","chapter":"9","verse":"10","text":"بنای خانهٔ خداوند و کاخ سلیمان بیست سال طول کشید."},{"book":"اول پادشاهان","chapter":"9","verse":"11","text":"سلیمان به جای چوبهای سرو و صنوبر و طلاهایی که حیرام پادشاه صور برای ساختن خانهٔ خداوند و کاخ سلطنتی او تقدیم کرده بود، بیست شهر از شهرهای جلیل را به او پیشکش نمود."},{"book":"اول پادشاهان","chapter":"9","verse":"12","text":"ولی وقتی حیرام از صور به دیدن این شهرها آمد آنها را نپسندید"},{"book":"اول پادشاهان","chapter":"9","verse":"13","text":"و به سلیمان گفت: «ای برادر، این چه شهرهایی است که به من می‌دهی؟» (به همین جهت آن شهرها تا به امروز کابول (بی‌ارزش) نامیده می‌شوند.)"},{"book":"اول پادشاهان","chapter":"9","verse":"14","text":"حیرام بیش از چهار تن طلا برای سلیمان فرستاده بود."},{"book":"اول پادشاهان","chapter":"9","verse":"15","text":"سلیمان برای ساختن خانهٔ خداوند، کاخ سلطنتی خود، قلعهٔ ملو، حصار اورشلیم، و شهرهای حاصور، مجدو و جازر، افراد زیادی را به کار گرفته بود."},{"book":"اول پادشاهان","chapter":"9","verse":"16","text":"(جازر همان شهری است که پادشاه مصر آن را آتش زده و تمام سکنهٔ کنعانی آن را قتل عام نموده بود. ولی وقتی سلیمان با دختر او ازدواج کرد، فرعون آن شهر را به عنوان جهیزیهٔ دخترش به او بخشید"},{"book":"اول پادشاهان","chapter":"9","verse":"17","text":"و سلیمان هم آن را بازسازی کرد.) سلیمان همچنین بیت‌حورون پایین"},{"book":"اول پادشاهان","chapter":"9","verse":"18","text":"و شهر بعلت و تدمور را که ویران بودند، از نو ساخت و آباد نمود."},{"book":"اول پادشاهان","chapter":"9","verse":"19","text":"سلیمان علاوه بر آنها شهرهای مخصوصی نیز برای انبار آذوقه، نگهداری اسبها و ارابه‌ها ساخت. او هر چه می‌خواست در اورشلیم و لبنان و سراسر قلمرو سلطنت خود بنا کرد."},{"book":"اول پادشاهان","chapter":"9","verse":"20-21","text":"سلیمان از بازماندگان قومهای کنعانی که اسرائیلی‌ها در زمان تصرف کنعان آنها را از بین نبرده بودند برای کار اجباری استفاده می‌کرد. این قومها عبارت بودند از: اموری‌ها، فرزی‌ها، حیتی‌ها، حوی‌ها و یبوسی‌ها. نسل این قومها تا زمان حاضر نیز برده هستند و به بیگاری گرفته می‌شوند."},{"book":"اول پادشاهان","chapter":"9","verse":"22","text":"اما سلیمان از بنی‌اسرائیل کسی را به بیگاری نمی‌گرفت، بلکه ایشان به صورت سرباز، افسر، فرمانده و رئیس ارابه‌رانها خدمت می‌کردند."},{"book":"اول پادشاهان","chapter":"9","verse":"23","text":"پانصد و پنجاه نفر نیز به عنوان سرپرست بر گروه‌های کارگران گمارده شده بودند."},{"book":"اول پادشاهان","chapter":"9","verse":"24","text":"آنگاه سلیمان پادشاه، دختر فرعون را از شهر داوود به قصر تازه‌ای که برای او ساخته بود، انتقال داد و سپس قلعهٔ ملو را ساخت."},{"book":"اول پادشاهان","chapter":"9","verse":"25","text":"پس از ساختن خانهٔ خداوند، سلیمان روی مذبح آن سالی سه بار قربانیهای سوختنی و قربانیهای سلامتی به خداوند تقدیم می‌کرد و بخور می‌سوزانید."},{"book":"اول پادشاهان","chapter":"9","verse":"26","text":"سلیمان در عصیون جابر که از بنادر سرزمین ادوم است کشتیها ساخت. (عصیون جابر بندری است در نزدیکی شهر ایلوت واقع در خلیج عقبه.)"},{"book":"اول پادشاهان","chapter":"9","verse":"27","text":"حیرام پادشاه، دریانوردان با تجربهٔ خود را فرستاد تا در کشتیهای سلیمان با دریانوردان او همکاری کنند."},{"book":"اول پادشاهان","chapter":"9","verse":"28","text":"آنها با کشتی به اوفیر مسافرت کردند و برای سلیمان طلا آوردند. مقدار این طلا بیش از چهارده تن بود."}]}