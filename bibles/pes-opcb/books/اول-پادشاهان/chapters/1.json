{"data":[{"book":"اول پادشاهان","chapter":"1","verse":"1","text":"داوود پادشاه بسیار پیر شده بود و هر چند او را با لحاف می‌پوشاندند، ولی گرم نمی‌شد."},{"book":"اول پادشاهان","chapter":"1","verse":"2","text":"مشاورانش به او گفتند: «درمان تو در این است که یک دختر جوان از تو پرستاری کند و در آغوشت بخوابد تا گرم بشوی.»"},{"book":"اول پادشاهان","chapter":"1","verse":"3-4","text":"پس در سراسر کشور اسرائیل گشتند تا زیباترین دختر را برای او پیدا کنند. سرانجام دختری بسیار زیبا به نام ابیشگ از اهالی شونم انتخاب شد. او را نزد پادشاه آوردند و او مشغول پرستاری از پادشاه شد، ولی پادشاه با او نزدیکی نکرد."},{"book":"اول پادشاهان","chapter":"1","verse":"5-6","text":"پس از مرگ ابشالوم، پسر بعدی پادشاه به نام ادونیا که مادرش حجیت بود، به این فکر افتاد تا بر تخت سلطنت بنشیند. از این رو ارابه‌ها و ارابه‌رانان و یک گارد پنجاه نفره برای خود گرفت. ادونیا جوانی بود خوش‌اندام، و پدرش داوود پادشاه در تمام عمرش هرگز برای هیچ کاری او را سرزنش نکرده بود."},{"book":"اول پادشاهان","chapter":"1","verse":"7","text":"ادونیا نقشهٔ خود را به اطلاع یوآب و اَبیّاتار کاهن رساند و آنها نیز قول دادند از او حمایت کنند."},{"book":"اول پادشاهان","chapter":"1","verse":"8","text":"اما صادوق کاهن، بنایا، ناتان نبی، شمعی، ریعی و محافظان داوود از ادونیا حمایت نکردند."},{"book":"اول پادشاهان","chapter":"1","verse":"9","text":"یک روز ادونیا به عین روجل رفت و در محلی به نام «سنگِ مار» مهمانی مفصلی ترتیب داد و گاوان و گوسفندان ذبح کردند. او پسران دیگر پادشاه و مقامات دربار را که از یهودا بودند دعوت کرد تا در جشن شرکت کنند."},{"book":"اول پادشاهان","chapter":"1","verse":"10","text":"اما او ناتان نبی و بنایا و محافظان دربار و برادر ناتنی خود سلیمان را به آن مهمانی دعوت نکرد."},{"book":"اول پادشاهان","chapter":"1","verse":"11","text":"پس ناتان نبی نزد بَتشِبَع مادر سلیمان رفت و به او گفت: «آیا می‌دانی که ادونیا پسر حجیت، خود را پادشاه نامیده و پادشاه ما داوود از این موضوع بی‌خبر است؟"},{"book":"اول پادشاهان","chapter":"1","verse":"12","text":"اگر می‌خواهی جان خودت و پسرت سلیمان را نجات بدهی، آنچه می‌گویم، انجام بده."},{"book":"اول پادشاهان","chapter":"1","verse":"13","text":"پیش داوود پادشاه برو و به او بگو: ”ای پادشاه، مگر قسم نخوردی که پسر من سلیمان بعد از تو پادشاه بشود؟ پس چرا حالا ادونیا پادشاه شده است؟“"},{"book":"اول پادشاهان","chapter":"1","verse":"14","text":"همان وقت که تو مشغول صحبت کردن با داوود هستی، من هم می‌آیم و حرف تو را تأیید می‌کنم.»"},{"book":"اول پادشاهان","chapter":"1","verse":"15","text":"پس بَتشِبَع به اتاق پادشاه رفت. داوود پادشاه خیلی پیر شده بود و ابیشگ از او پرستاری می‌کرد."},{"book":"اول پادشاهان","chapter":"1","verse":"16","text":"بَتشِبَع جلو رفت و تعظیم کرد. پادشاه پرسید: «چه می‌خواهی؟»"},{"book":"اول پادشاهان","chapter":"1","verse":"17","text":"بَتشِبَع جواب داد: «ای پادشاه، برای این کنیزتان به خداوند، خدای خود قسم خوردید که بعد از شما پسرم سلیمان بر تختتان بنشیند؛"},{"book":"اول پادشاهان","chapter":"1","verse":"18","text":"ولی حالا ادونیا به جای او پادشاه شده است و شما از این موضوع بی‌خبرید."},{"book":"اول پادشاهان","chapter":"1","verse":"19","text":"ادونیا جشن بزرگی گرفته و گاوان و گوسفندان زیادی قربانی کرده و تمام پسرانتان را با اَبیّاتار کاهن و یوآب فرماندهٔ سپاهتان به این جشن دعوت کرده اما خدمتگزارت سلیمان را دعوت نکرده است."},{"book":"اول پادشاهان","chapter":"1","verse":"20","text":"حال ای پادشاه، تمام قوم اسرائیل منتظرند تا ببینند شما چه کسی را به جانشینی خود انتخاب می‌کنید."},{"book":"اول پادشاهان","chapter":"1","verse":"21","text":"اگر زودتر تصمیم نگیرید، هنگامی که سرورم پادشاه نزد پدران خود بیارامد، با من و پسرم سلیمان مثل یک خطاکار رفتار خواهند کرد.»"},{"book":"اول پادشاهان","chapter":"1","verse":"22-23","text":"وقتی بَتشِبَع مشغول صحبت بود، به پادشاه خبر دادند که ناتان نبی می‌خواهد به حضور پادشاه شرفیاب شود. ناتان داخل شد و به پادشاه تعظیم کرد"},{"book":"اول پادشاهان","chapter":"1","verse":"24","text":"و گفت: «ای سرور من، آیا شما ادونیا را جانشین خود کرده‌اید تا بر تخت سلطنت بنشیند؟"},{"book":"اول پادشاهان","chapter":"1","verse":"25","text":"زیرا امروز ادونیا جشن بزرگی بر پا کرده و گاوان و گوسفندان بسیاری قربانی کرده و پسرانتان را با اَبیّاتار کاهن و فرماندهان سپاهتان به این جشن دعوت کرده است. هم اکنون ایشان می‌خورند و می‌نوشند و خوش می‌گذرانند و فریاد می‌زنند: زنده باد ادونیای پادشاه!"},{"book":"اول پادشاهان","chapter":"1","verse":"26","text":"اما من و صادوق کاهن و بنایا و خدمتگزارت سلیمان به آن جشن دعوت نشده‌ایم!"},{"book":"اول پادشاهان","chapter":"1","verse":"27","text":"آیا این کار با اطلاع پادشاه انجام گرفته است؟ پس چرا پادشاه به ما نگفته‌اند که چه کسی را به جانشینی خود برگزیده‌اند؟»"},{"book":"اول پادشاهان","chapter":"1","verse":"28","text":"با شنیدن این حرفها، پادشاه دستور داد بَتشِبَع را احضار کنند. پس بَتشِبَع به اتاق برگشت و در حضور پادشاه ایستاد."},{"book":"اول پادشاهان","chapter":"1","verse":"29","text":"آنگاه پادشاه چنین گفت: «به خداوند زنده که مرا از تمام خطرات نجات داده، قسم می‌خورم که"},{"book":"اول پادشاهان","chapter":"1","verse":"30","text":"همان‌طور که قبلاً در حضور خداوند، خدای اسرائیل برایت قسم خوردم، امروز کاری می‌کنم که پسرت سلیمان بعد از من پادشاه شود و بر تخت سلطنت من بنشیند!»"},{"book":"اول پادشاهان","chapter":"1","verse":"31","text":"آنگاه بَتشِبَع در حضور پادشاه تعظیم کرد و گفت: «پادشاه همیشه زنده بماند!»"},{"book":"اول پادشاهان","chapter":"1","verse":"32","text":"سپس پادشاه گفت: «صادوق کاهن و ناتان نبی و بنایا پسر یهویاداع را پیش من بیاورید.» وقتی آنها به حضور پادشاه شرفیاب شدند،"},{"book":"اول پادشاهان","chapter":"1","verse":"33","text":"پادشاه به ایشان گفت: «همراه درباریان من، سلیمان را به جیحون ببرید. او را بر قاطر مخصوص من سوار کنید"},{"book":"اول پادشاهان","chapter":"1","verse":"34","text":"و صادوق کاهن و ناتان نبی وی را در آن شهر به عنوان پادشاه اسرائیل تدهین کنند. بعد شیپورها را به صدا درآورید و با صدای بلند بگویید: زنده باد سلیمان پادشاه!"},{"book":"اول پادشاهان","chapter":"1","verse":"35","text":"سپس سلیمان را همراه خود به اینجا برگردانید و او را به نام پادشاه جدید بر تخت سلطنت من بنشانید، چون من وی را رهبر قوم اسرائیل و یهودا تعیین کرده‌ام.»"},{"book":"اول پادشاهان","chapter":"1","verse":"36","text":"بنایا پسر یهویاداع جواب داد: «آمین! باشد که خداوند، خدایت برای این کار به ما توفیق دهد."},{"book":"اول پادشاهان","chapter":"1","verse":"37","text":"همان‌طور که خداوند با تو بوده است، با سلیمان پادشاه هم باشد و سلطنت او را از سلطنت تو شکوهمندتر کند.»"},{"book":"اول پادشاهان","chapter":"1","verse":"38","text":"پس صادوق کاهن، ناتان نبی و بنایا با محافظان دربار، سلیمان را بر قاطر داوود پادشاه سوار کردند و به جیحون بردند."},{"book":"اول پادشاهان","chapter":"1","verse":"39","text":"در آنجا صادوق کاهن، ظرف روغن مقدّس را که از خیمهٔ عبادت آورده بود، گرفته و روغن آن را بر سر سلیمان ریخته، او را تدهین نمود. بعد شیپورها را نواختند و تمام مردم فریاد برآوردند: «زنده باد سلیمان پادشاه!»"},{"book":"اول پادشاهان","chapter":"1","verse":"40","text":"سپس همه با هم شادی‌کنان به اورشلیم برگشتند. صدای ساز و آواز آنها چنان بلند بود که زمین زیر پایشان می‌لرزید!"},{"book":"اول پادشاهان","chapter":"1","verse":"41","text":"ادونیا و مهمانانش به آخر جشن نزدیک می‌شدند که این سر و صدا به گوششان رسید. وقتی یوآب صدای شیپورها را شنید پرسید: «چه خبر است؟ این چه غوغایی است که در شهر بر پا شده؟»"},{"book":"اول پادشاهان","chapter":"1","verse":"42","text":"حرف او هنوز تمام نشده بود که یوناتان پسر اَبیّاتار کاهن از راه رسید. ادونیا به او گفت: «داخل شو! تو جوان خوبی هستی و بی‌شک خبری خوش برایم آورده‌ای!»"},{"book":"اول پادشاهان","chapter":"1","verse":"43","text":"یوناتان گفت: «خیر! سرورمان داوود پادشاه، سلیمان را جانشین خود کرده است!"},{"book":"اول پادشاهان","chapter":"1","verse":"44-45","text":"او سلیمان را بر قاطر مخصوص خود سوار کرده، همراه صادوق کاهن، ناتان نبی، بنایا و محافظان پادشاه به جیحون فرستاده است. صادوق و ناتان، سلیمان را به عنوان پادشاه جدید تدهین کرده‌اند! اینک آنها برگشته‌اند و از این جهت تمام شهر جشن گرفته‌اند و شادی می‌کنند. این هلهلهٔ شادی از خوشحالی مردم است!"},{"book":"اول پادشاهان","chapter":"1","verse":"46","text":"سلیمان بر تخت سلطنت نشسته است"},{"book":"اول پادشاهان","chapter":"1","verse":"47","text":"و درباریان برای عرض تبریک نزد داوود پادشاه می‌روند و می‌گویند: خدای تو سلیمان را مشهورتر از تو بگرداند و سلطنت او را بزرگتر و باشکوهتر از سلطنت تو بسازد؛ و داوود پادشاه نیز در بستر خود سجده کرده"},{"book":"اول پادشاهان","chapter":"1","verse":"48","text":"به دعاهای خیر ایشان اینطور جواب می‌دهد: سپاس بر خداوند، خدای اسرائیل که به من طول عمر داده است تا با چشمان خود ببینم که خدا پسرم را برگزیده است تا بر تخت سلطنت من بنشیند و به جای من پادشاه شود!»"},{"book":"اول پادشاهان","chapter":"1","verse":"49","text":"میهمانان ادونیا وقتی این خبر را شنیدند، ترسیدند و پا به فرار گذاشتند."},{"book":"اول پادشاهان","chapter":"1","verse":"50","text":"ادونیا از ترس سلیمان به خیمهٔ عبادت پناه برد و شاخهای مذبح را به دست گرفت.1‏:50 این عمل به معنای پناه جستن و بست نشستن است."},{"book":"اول پادشاهان","chapter":"1","verse":"51","text":"به سلیمان خبر دادند که ادونیا از ترس او به عبادتگاه پناه برده و شاخهای مذبح را به دست گرفته است و می‌گوید: «سلیمان برای من قسم بخورد که مرا نخواهد کشت.»"},{"book":"اول پادشاهان","chapter":"1","verse":"52","text":"سلیمان گفت: «اگر ادونیا رفتار خود را عوض کند، مویی از سرش کم نخواهد شد. در غیر این صورت سزای او مرگ است.»"},{"book":"اول پادشاهان","chapter":"1","verse":"53","text":"سپس سلیمان افرادی را فرستاد تا ادونیا را از عبادتگاه بیرون بیاورند. ادونیا آمد و در حضور سلیمان پادشاه تعظیم کرد. سلیمان به او گفت: «می‌توانی به خانه‌ات برگردی.»"}]}