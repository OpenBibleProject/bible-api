{"data":[{"book":"اول پادشاهان","chapter":"3","verse":"1","text":"سلیمان با فرعون مصر پیمان دوستی بسته، دختر او را به همسری گرفت و به شهر داوود آورد تا بنای کاخ سلطنتی خود و نیز خانۀ خداوند و دیوار شهر اورشلیم را تمام کند."},{"book":"اول پادشاهان","chapter":"3","verse":"2","text":"در آن زمان، قوم اسرائیل به بالای تپه‌ها می‌رفتند و روی مذبحهای آنجا قربانی می‌کردند، چون هنوز خانهٔ خداوند ساخته نشده بود."},{"book":"اول پادشاهان","chapter":"3","verse":"3","text":"سلیمان خداوند را دوست می‌داشت و مطابق دستورهای پدر خود عمل می‌کرد، ولی او هم به بالای تپه‌ها می‌رفت و در آنجا قربانی می‌کرد و بخور می‌سوزانید."},{"book":"اول پادشاهان","chapter":"3","verse":"4","text":"یکبار سلیمان برای قربانی کردن به جبعون رفت، زیرا مهمترین تپه بود. او هزار گاو و گوسفند در آن محل قربانی کرد."},{"book":"اول پادشاهان","chapter":"3","verse":"5","text":"آن شب در جبعون خداوند در عالم خواب به او ظاهر شد و فرمود: «از من چه می‌خواهی تا به تو بدهم؟»"},{"book":"اول پادشاهان","chapter":"3","verse":"6","text":"سلیمان گفت: «تو به پدرم داوود بسیار محبت نشان دادی چون او نسبت به تو صادق و امین بود و قلب پاکی داشت. به او پسری بخشیدی که امروز بر تختش نشسته است. با این کار، لطف خود را در حق او کامل کردی!"},{"book":"اول پادشاهان","chapter":"3","verse":"7","text":"ای خداوند، خدای من، تو مرا به جای پدرم داوود به پادشاهی رسانده‌ای. ولی من مانند یک کودک هستم که راه خود را نمی‌داند."},{"book":"اول پادشاهان","chapter":"3","verse":"8","text":"حال که رهبری قوم برگزیدهٔ تو با این همه جمعیت بی‌شمار به عهدهٔ من است،"},{"book":"اول پادشاهان","chapter":"3","verse":"9","text":"به من حکمت عطا کن تا بتوانم نیک و بد را تشخیص بدهم و با عدالت بر مردم حکومت کنم؛ و گرنه چطور می‌توانم این قوم بزرگ را اداره کنم؟»"},{"book":"اول پادشاهان","chapter":"3","verse":"10","text":"خداوند درخواست سلیمان را بسیار پسندید و خشنود شد که سلیمان از او حکمت خواسته است."},{"book":"اول پادشاهان","chapter":"3","verse":"11","text":"پس به سلیمان فرمود: «چون تو حکمت خواستی تا با عدالت حکومت کنی و عمر طولانی یا ثروت فراوان برای خود و یا مرگ دشمنانت را از من نخواستی،"},{"book":"اول پادشاهان","chapter":"3","verse":"12","text":"پس هر چه خواستی به تو می‌دهم. من به تو فهم و حکمتی می‌بخشم که تاکنون به کسی نداده‌ام و نخواهم داد."},{"book":"اول پادشاهان","chapter":"3","verse":"13","text":"در ضمن چیزهایی را هم که نخواستی به تو می‌دهم، یعنی ثروت و افتخار را، به طوری که در طول زندگی‌ات هیچ پادشاهی به پای تو نخواهد رسید."},{"book":"اول پادشاهان","chapter":"3","verse":"14","text":"اگر مثل پدرت داوود از من اطاعت کنی و دستورهای مرا پیروی نمایی آنگاه عمر طولانی نیز به تو خواهم بخشید!»"},{"book":"اول پادشاهان","chapter":"3","verse":"15","text":"وقتی سلیمان بیدار شد، فهمید که خدا در خواب با او سخن گفته است. پس به اورشلیم رفت و به خیمهٔ عبادت وارد شده، در برابر صندوق عهد خداوند ایستاد و قربانیهای سوختنی و سلامتی به خداوند تقدیم کرد. سپس برای تمام درباریان خود، ضیافتی بزرگ ترتیب داد."},{"book":"اول پادشاهان","chapter":"3","verse":"16","text":"چندی بعد دو فاحشه برای حل اختلاف خود به حضور پادشاه آمدند."},{"book":"اول پادشاهان","chapter":"3","verse":"17","text":"یکی از آنان گفت: «ای پادشاه، ما دو نفر در یک خانه زندگی می‌کنیم. چندی قبل من فرزندی به دنیا آوردم."},{"book":"اول پادشاهان","chapter":"3","verse":"18","text":"سه روز بعد از من، این زن هم فرزندی زایید. کسی جز ما در آن خانه نبود."},{"book":"اول پادشاهان","chapter":"3","verse":"19","text":"یک شب که او خواب بود، روی بچه‌اش افتاد و بچه‌اش خفه شد!"},{"book":"اول پادشاهان","chapter":"3","verse":"20","text":"نصف شب وقتی من در خواب بودم، او برخاست و پسر مرا از کنارم برداشت و پیش خودش برد و بچهٔ مردهٔ خود را در بغل من گذاشت."},{"book":"اول پادشاهان","chapter":"3","verse":"21","text":"صبح زود که برخاستم بچه‌ام را شیر بدهم دیدم مرده است. اما وقتی در روشنایی روز با دقت به او نگاه کردم متوجه شدم که آن کودک پسر من نیست.»"},{"book":"اول پادشاهان","chapter":"3","verse":"22","text":"زن دوم حرف او را قطع کرد و گفت: «اینطور نیست، بچهٔ مرده مال اوست و اینکه زنده است پسر من است.»"},{"book":"اول پادشاهان","chapter":"3","verse":"23","text":"پس پادشاه گفت: «بگذارید ببینم حق با کیست. هر دو شما می‌گویید: بچهٔ زنده مال من است، و هر دو هم می‌گویید: بچهٔ مرده مال من نیست!»"},{"book":"اول پادشاهان","chapter":"3","verse":"24","text":"سپس پادشاه دستور داد شمشیری بیاورند. پس یک شمشیر آوردند."},{"book":"اول پادشاهان","chapter":"3","verse":"25","text":"آنگاه سلیمان فرمود: «طفل زنده را دو نصف کنید و به هر کدام یک نصف بدهید!»"},{"book":"اول پادشاهان","chapter":"3","verse":"26","text":"زنی که مادر واقعی بچه بود دلش بر پسرش سوخت و به پادشاه التماس کرده گفت: «ای پادشاه بچه را نکشید. او را به این زن بدهید!»"},{"book":"اول پادشاهان","chapter":"3","verse":"27","text":"آنگاه پادشاه فرمود: «بچه را نکشید! او را به این زن بدهید که نمی‌خواهد بچه کشته شود؛ چون مادرش همین زن است!»"},{"book":"اول پادشاهان","chapter":"3","verse":"28","text":"این خبر به سرعت در سراسر اسرائیل پخش شد و همه از پادشاه ترسیدند، چون فهمیدند که خدا به سلیمان حکمت بخشیده تا بتواند عادلانه داوری کند."}]}