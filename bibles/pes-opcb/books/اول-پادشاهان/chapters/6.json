{"data":[{"book":"اول پادشاهان","chapter":"6","verse":"1","text":"در سال چهارم سلطنت سلیمان، درست چهارصد و هشتاد سال پس از خروج قوم اسرائیل از مصر در ماه زیو که ماه دوم است، بنای خانۀ خداوند شروع شد."},{"book":"اول پادشاهان","chapter":"6","verse":"2","text":"طول خانهٔ خداوند سی متر، عرض آن ده متر و ارتفاعش پانزده متر بود."},{"book":"اول پادشاهان","chapter":"6","verse":"3","text":"ایوان جلوی ساختمان ده متر درازا و پنج متر پهنا داشت."},{"book":"اول پادشاهان","chapter":"6","verse":"4","text":"در دیوارهای ساختمان پنجره‌هایی باریک کار گذاشته شده بود."},{"book":"اول پادشاهان","chapter":"6","verse":"5-6","text":"یک سری اتاق در سه طبقه دور ساختمان و چسبیده به آن درست کردند. عرض اتاقهای طبقه اول دو و نیم متر، طبقه دوم سه متر و طبقه سوم سه و نیم متر بود. برای اینکه مجبور نباشند سر تیرهای این اتاقها را به داخل دیوار خانهٔ خدا فرو کنند، لبه‌هایی دور تا دور دیوار ساختند و سر تیرهای سرو را روی آنها قرار دادند."},{"book":"اول پادشاهان","chapter":"6","verse":"7","text":"تمام سنگهای ساختمان قبلاً در معدن تراشیده و آماده می‌گردید به طوری که در فضای ساختمان صدای تیشه و چکش و ابزار و آلات آهنی دیگر شنیده نمی‌شد."},{"book":"اول پادشاهان","chapter":"6","verse":"8","text":"درِ ورودی طبقه اول در سمت جنوبی خانهٔ خدا بود و طبقهٔ دوم و سوم به‌وسیلۀ پله‌های مارپیچی به طبقه اول راه داشت."},{"book":"اول پادشاهان","chapter":"6","verse":"9","text":"پس از تکمیل ساختمان، سلیمان دستور داد سقف ساختمان را با تیرها و تخته‌های چوب سرو بپوشانند."},{"book":"اول پادشاهان","chapter":"6","verse":"10","text":"ارتفاع اتاقهای دور ساختمان دو و نیم متر بود که با تیرهای سرو آزاد به معبد متصل می‌شدند."},{"book":"اول پادشاهان","chapter":"6","verse":"11","text":"خداوند به سلیمان گفت:"},{"book":"اول پادشاهان","chapter":"6","verse":"12","text":"«اگر هر چه به تو می‌گویم انجام دهی و از تمام احکام و دستورهای من اطاعت کنی، آنگاه آنچه را که به پدرت داوود قول دادم، بجا خواهم آورد"},{"book":"اول پادشاهان","chapter":"6","verse":"13","text":"و در میان قوم اسرائیل در این خانه ساکن می‌شوم و هرگز ایشان را ترک نمی‌کنم.»"},{"book":"اول پادشاهان","chapter":"6","verse":"14","text":"وقتی بنای خانهٔ خدا به پایان رسید،"},{"book":"اول پادشاهان","chapter":"6","verse":"15","text":"دیوارهای داخل خانه با چوب سرو پوشانده شد که از زمین تا به سقف می‌رسید. سلیمان کف آن را نیز با چوب صنوبر فرش کرد."},{"book":"اول پادشاهان","chapter":"6","verse":"16","text":"قسمت انتهای خانۀ خدا را به طول ده متر به‌وسیلۀ دیواری از چوب سرو جدا ساخت و آن اتاق را به «قُدس‌الاقداس» اختصاص داد."},{"book":"اول پادشاهان","chapter":"6","verse":"17","text":"طول اتاق بیرونی مقابل قدس‌الاقداس بیست متر بود."},{"book":"اول پادشاهان","chapter":"6","verse":"18","text":"تمام دیوارهای سنگی داخل خانهٔ خدا را با قطعاتی از تخته‌های سرو که با نقشهایی از گل و کدو منبت‌کاری شده بود، پوشاند."},{"book":"اول پادشاهان","chapter":"6","verse":"19","text":"قدس‌الاقداس محلی بود که صندوق عهد خداوند را در آن می‌گذاشتند."},{"book":"اول پادشاهان","chapter":"6","verse":"20","text":"درازا و پهنا و بلندی قدس‌الاقداس، هر یک ده متر بود و سطح دیوارهای داخلی آن با طلا پوشانده شده بود. سپس سلیمان از چوب سرو یک مذبح برای آن درست کرد."},{"book":"اول پادشاهان","chapter":"6","verse":"21-22","text":"روکش مذبح هم مثل رویه داخل خانهٔ خدا، از طلای خالص بود. در برابر محل مدخل قدس‌الاقداس، زنجیرهایی از طلا نصب نمود. به این ترتیب همه جای خانه را با طلا پوشاند و مذبح کنار اتاق داخلی را هم طلاکاری کرد."},{"book":"اول پادشاهان","chapter":"6","verse":"23-28","text":"سلیمان دو کروبی از چوب زیتون ساخت که بلندی هر کدام از آنها پنج متر بود و آنها را در داخل قدس‌الاقداس قرار داد. کروبی‌ها طوری کنار هم قرار گرفته بودند که دو بال آنها به هم می‌رسید و بالهای دیگرشان تا دیوارهای دو طرف قدس‌الاقداس کشیده می‌شد. طول هر یک از بالهای کروبیان دو و نیم متر بود و به این ترتیب از سر یک بال تا سر بال دیگر پنج متر می‌شد. هر دو کروبی را به یک اندازه و به یک شکل ساخته بودند و هر دو را با روکش طلا پوشانیده بودند."},{"book":"اول پادشاهان","chapter":"6","verse":"29","text":"دیوارهای هر دو اتاق خانهٔ خدا با نقشهای کروبیان و درختان خرما و دسته‌های گل، منبت‌کاری شده بود."},{"book":"اول پادشاهان","chapter":"6","verse":"30","text":"کف هر دو اتاق نیز روکش طلا داشت."},{"book":"اول پادشاهان","chapter":"6","verse":"31","text":"برای مدخل قدس‌الاقداس، دو لنگه در از چوب زیتون ساختند. پهنای این درها به اندازهٔ یک پنجم پهنای دیوار بود."},{"book":"اول پادشاهان","chapter":"6","verse":"32","text":"این دو لنگه در نیز با نقشهای کروبیان و درختان خرما و دسته‌های گل منبت‌کاری شده و بطور کامل با روکش طلا پوشانیده شده بود."},{"book":"اول پادشاهان","chapter":"6","verse":"33","text":"چهار چوب مدخل خانهٔ خدا که به اتاق جلویی باز می‌شد از چوب زیتون ساخته شده بود. پهنای این چهار چوب یک چهارم پهنای دیوار بود."},{"book":"اول پادشاهان","chapter":"6","verse":"34","text":"این در، از چوب صنوبر ساخته شده بود و چهار لنگه داشت که دو به دو به هم متصل بود و تا می‌شد."},{"book":"اول پادشاهان","chapter":"6","verse":"35","text":"این درها نیز با نقشهای کروبیان و درختان خرما و دسته‌های گل منبت‌کاری شده و به طور کامل با روکش طلا پوشانیده شده بود."},{"book":"اول پادشاهان","chapter":"6","verse":"36","text":"حیاطی در جلوی خانهٔ خدا ساخته شد که دیوارهای آن از سه ردیف سنگ تراشیده و یک ردیف چوب سرو تشکیل شده بود."},{"book":"اول پادشاهان","chapter":"6","verse":"37","text":"اولین سنگ بنای خانهٔ خداوند در ماه زیو که ماه دوم است، در سال چهارم سلطنت سلیمان گذاشته شد؛"},{"book":"اول پادشاهان","chapter":"6","verse":"38","text":"و در سال یازدهم سلطنت او در ماه بول که ماه هشتم است، تمام کارهای ساختمانی آن درست مطابق طرح داده شده، تکمیل گردید. به این ترتیب، ساختن خانهٔ خدا هفت سال به طول انجامید."}]}