{"data":[{"book":"اول پادشاهان","chapter":"15","verse":"1-2","text":"در هجدهمین سال سلطنت یربعام، پادشاه اسرائیل، اَبیّام پادشاه یهودا شد و سه سال در اورشلیم سلطنت کرد. مادر او معکه دختر ابشالوم بود."},{"book":"اول پادشاهان","chapter":"15","verse":"3","text":"اَبیّام نیز مانند پدرش مرد فاسدی بود و مثل داوود پادشاه نبود که نسبت به خداوند وفادار باشد."},{"book":"اول پادشاهان","chapter":"15","verse":"4","text":"اما با وجود این، خداوند به خاطر نظر لطفی که به جد او داوود داشت، به اَبیّام پسری بخشید تا سلطنت خاندان داوود در اورشلیم برقرار بماند؛"},{"book":"اول پادشاهان","chapter":"15","verse":"5","text":"چون داوود در تمام عمر خود مطابق میل خداوند رفتار می‌نمود. او از دستورهای خداوند سرپیچی نکرد، به‌جز در مورد اوریای حیتی."},{"book":"اول پادشاهان","chapter":"15","verse":"6","text":"در طول سه سال سلطنت اَبیّام، بین رحُبعام و یربعام همیشه جنگ بود."},{"book":"اول پادشاهان","chapter":"15","verse":"7","text":"رویدادهای دیگر سلطنت اَبیّام در کتاب تاریخ پادشاهان یهودا نوشته شده است. میان اَبیّام و یربعام دائم جنگ بود."},{"book":"اول پادشاهان","chapter":"15","verse":"8","text":"وقتی اَبیّام مرد، او را در اورشلیم دفن کردند و پسرش آسا به جای او پادشاه شد."},{"book":"اول پادشاهان","chapter":"15","verse":"9","text":"در بیستمین سال سلطنت یربعام پادشاه اسرائیل، آسا پادشاه یهودا شد."},{"book":"اول پادشاهان","chapter":"15","verse":"10","text":"او چهل و یک سال در اورشلیم سلطنت کرد. مادر بزرگ او معکه دختر ابشالوم بود."},{"book":"اول پادشاهان","chapter":"15","verse":"11","text":"آسا هم مثل جد خود داوود، مطابق میل خداوند رفتار می‌کرد."},{"book":"اول پادشاهان","chapter":"15","verse":"12","text":"افرادی را که لواط می‌کردند از سرزمین خود اخراج کرد و تمام بتهایی را که پدرش بر پا کرده بود، در هم کوبید."},{"book":"اول پادشاهان","chapter":"15","verse":"13","text":"حتی مادر بزرگ خود معکه را به سبب اینکه بت می‌پرستید، از مقام ملکه‌ای برکنار کرد و بت او را شکست و در درهٔ قدرون سوزانید."},{"book":"اول پادشاهان","chapter":"15","verse":"14","text":"هر چند بتکده‌های بالای تپه‌ها به کلی از بین نرفت، اما آسا در تمام زندگی خویش نسبت به خداوند وفادار ماند."},{"book":"اول پادشاهان","chapter":"15","verse":"15","text":"آسا اشیاء طلا و نقره‌ای را که خود و پدرش وقف خانهٔ خداوند نموده بودند، در خانهٔ خداوند گذاشت."},{"book":"اول پادشاهان","chapter":"15","verse":"16","text":"آسا، پادشاه یهودا و بعشا، پادشاه اسرائیل همیشه با یکدیگر در حال جنگ بودند."},{"book":"اول پادشاهان","chapter":"15","verse":"17","text":"بعشا، پادشاه اسرائیل به یهودا لشکر کشید و شهر رامه را بنا کرد تا نگذارد کسی نزد آسا، پادشاه یهودا رفت و آمد کند."},{"book":"اول پادشاهان","chapter":"15","verse":"18","text":"آسا چون وضع را چنین دید، هر چه طلا و نقره در خزانه‌های خانۀ خداوند و کاخ سلطنتی بود گرفته، با این پیام برای بنهدد پسر طَبریمّون پسر حِزیون، پادشاه سوریه به دمشق فرستاد:"},{"book":"اول پادشاهان","chapter":"15","verse":"19","text":"«بیا مثل پدرانمان با هم متحد شویم. این طلا و نقره را که برایت می‌فرستم از من بپذیر. پیوند دوستی خود را با بعشا، پادشاه اسرائیل قطع کن تا او از قلمرو من خارج شود.»"},{"book":"اول پادشاهان","chapter":"15","verse":"20","text":"بنهدد موافقت کرد و با سپاهیان خود به اسرائیل حمله برد و شهرهای عیون، دان، آبل بیت‌معکه، ناحیهٔ دریاچهٔ جلیل و سراسر نفتالی را تسخیر کرد."},{"book":"اول پادشاهان","chapter":"15","verse":"21","text":"وقتی بعشا این را شنید، از ادامهٔ بنای رامه دست کشید و به ترصه بازگشت."},{"book":"اول پادشاهان","chapter":"15","verse":"22","text":"آنگاه آسا به سراسر یهودا پیغام فرستاد که همهٔ مردان بدون استثنا بیایند و سنگها و چوبهایی را که بعشا برای بنای رامه به کار می‌برد برداشته، ببرند. آسا با این مصالح، شهر جبع واقع در زمین بنیامین و شهر مصفه را بنا نهاد."},{"book":"اول پادشاهان","chapter":"15","verse":"23","text":"بقیهٔ رویدادهای سلطنت آسا، یعنی فتوحات و کارهای او و نام شهرهایی را که ساخته، همه در کتاب «تاریخ پادشاهان یهودا» نوشته شده است. آسا در سالهای پیری به پا درد سختی مبتلا شد."},{"book":"اول پادشاهان","chapter":"15","verse":"24","text":"وقتی آسا فوت کرد، او را در آرامگاه سلطنتی، در شهر پدرش داوود دفن کردند. بعد از او پسرش یهوشافاط به مقام پادشاهی یهودا رسید."},{"book":"اول پادشاهان","chapter":"15","verse":"25","text":"در سال دوم سلطنت آسا پادشاه یهودا، ناداب، پسر یربعام، پادشاه اسرائیل شد و دو سال سلطنت کرد."},{"book":"اول پادشاهان","chapter":"15","verse":"26","text":"او نیز مثل پدرش نسبت به خداوند گناه ورزید و اسرائیل را به گناه کشاند."},{"book":"اول پادشاهان","chapter":"15","verse":"27","text":"بعشا پسر اخیا از قبیلهٔ یساکار بر ضد ناداب برخاست و هنگامی که ناداب با سپاه خود شهر جبتون را که یکی از شهرهای فلسطین بود محاصره می‌کرد بعشا ناداب را کشت."},{"book":"اول پادشاهان","chapter":"15","verse":"28","text":"بعشا در سومین سال سلطنت آسا پادشاه یهودا، به جای ناداب بر تخت سلطنت اسرائیل نشست."},{"book":"اول پادشاهان","chapter":"15","verse":"29","text":"او وقتی به قدرت رسید تمام فرزندان یربعام را کشت، به طوری که حتی یک نفر هم از خاندان او زنده نماند. این درست همان چیزی بود که خداوند به‌وسیلۀ خدمتگزارش اخیای شیلونی خبر داده بود؛"},{"book":"اول پادشاهان","chapter":"15","verse":"30","text":"زیرا یربعام نسبت به خداوند گناه ورزید و تمام اسرائیل را به گناه کشاند و خداوند، خدای قوم اسرائیل را خشمگین نمود."},{"book":"اول پادشاهان","chapter":"15","verse":"31","text":"جزئیات سلطنت ناداب در کتاب «تاریخ پادشاهان اسرائیل» نوشته شده است."},{"book":"اول پادشاهان","chapter":"15","verse":"32","text":"بین آسا، پادشاه یهودا و بعشا، پادشاه اسرائیل همیشه جنگ بود."},{"book":"اول پادشاهان","chapter":"15","verse":"33","text":"در سومین سال سلطنت آسا پادشاه یهودا، بعشا بر اسرائیل پادشاه شد و بیست و چهار سال در ترصه سلطنت کرد."},{"book":"اول پادشاهان","chapter":"15","verse":"34","text":"او نیز مثل یربعام نسبت به خداوند گناه ورزید و اسرائیل را به گناه کشاند."}]}