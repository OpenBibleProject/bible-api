{"data":[{"book":"اول پادشاهان","chapter":"4","verse":"1","text":"سلیمان پادشاه بر تمام اسرائیل حکومت می‌کرد"},{"book":"اول پادشاهان","chapter":"4","verse":"2-6","text":"و مقامات دربار او عبارت بودند از:"},{"book":"اول پادشاهان","chapter":"4","verse":"7","text":"سلیمان در تمام اسرائیل دوازده حاکم گماشته بود و آنها وظیفه داشتند خوراک دربار را تهیه کنند. هر یک از ایشان، یک ماه در سال مسئول تدارکات دربار بودند."},{"book":"اول پادشاهان","chapter":"4","verse":"8-19","text":"این است اسامی دوازده حاکم و حوزه‌های فعالیت آنها:"},{"book":"اول پادشاهان","chapter":"4","verse":"20","text":"در آن زمان اسرائیل و یهودا مانند شنهای کنار دریا بی‌شمار بودند. آنها از زندگی مرفه و شادی برخوردار بودند."},{"book":"اول پادشاهان","chapter":"4","verse":"21","text":"سلیمان بر تمام سرزمینهای واقع در بین رود فرات و فلسطین که تا سرحد مصر نیز می‌رسیدند سلطنت می‌کرد. اقوام این سرزمینها به او باج و خراج می‌دادند و در تمام مدت عمرش تابع او بودند."},{"book":"اول پادشاهان","chapter":"4","verse":"22","text":"آذوقهٔ روزانهٔ دربار عبارت بود از: حدود پنج تن آرد و ده تن بلغور،"},{"book":"اول پادشاهان","chapter":"4","verse":"23","text":"ده گاو از طویله، بیست گاو از چراگاه، صد گوسفند و نیز غزال، آهو، گوزن و انواع مرغان."},{"book":"اول پادشاهان","chapter":"4","verse":"24","text":"قلمرو سلطنت سلیمان از تفصح تا غزه می‌رسید و تمام ممالک غرب رود فرات را در بر می‌گرفت. تمام پادشاهان غرب رود فرات تابع او بودند و او با سرزمینهای همسایه در صلح بود."},{"book":"اول پادشاهان","chapter":"4","verse":"25","text":"مردم یهودا و اسرائیل در طول سلطنت سلیمان در کمال آرامش بودند و هر خانواده، از دان تا بئرشبع، زیر درختان مو و انجیر خود آسوده می‌نشستند."},{"book":"اول پادشاهان","chapter":"4","verse":"26","text":"سلیمان دوازده هزار اسب و چهار هزار اصطبل برای اسبان ارابه‌های خود داشت."},{"book":"اول پادشاهان","chapter":"4","verse":"27","text":"حاکمان، هر یک در ماه تعیین شده، خوراک سلیمان و مهمانان او را بدون کم و کسر تهیه می‌کردند."},{"book":"اول پادشاهان","chapter":"4","verse":"28","text":"در ضمن هر یک به سهم خود برای اسبان ارابه و سایر اسبان کاه و جو فراهم می‌ساختند."},{"book":"اول پادشاهان","chapter":"4","verse":"29","text":"خدا به سلیمان فهم و حکمت بی‌نظیری بخشید و بصیرت او مانند شنهای کنار دریا بی‌حد و حصر بود."},{"book":"اول پادشاهان","chapter":"4","verse":"30","text":"حکمت سلیمان از حکمت دانشمندان مشرق‌زمین و علمای مصر هم زیادتر بود."},{"book":"اول پادشاهان","chapter":"4","verse":"31","text":"او حتی از حکمای معروفی چون ایتان ازراحی و پسران ماحول یعنی حیمان و کلکول و دَردَع حکیمتر بود. سلیمان در میان تمام ممالک دنیای زمان خود معروف شد."},{"book":"اول پادشاهان","chapter":"4","verse":"32","text":"سه هزار مثل گفت و هزار و پنج سرود نوشت."},{"book":"اول پادشاهان","chapter":"4","verse":"33","text":"سلیمان دربارهٔ حیوانات و پرندگان و خزندگان و ماهیان اطلاع کافی داشت، او همچنین تمام گیاهان را از درختان سرو لبنان گرفته تا بوته‌های کوچک زوفا که در شکاف دیوارها می‌رویند، می‌شناخت و دربارهٔ آنها سخن می‌گفت."},{"book":"اول پادشاهان","chapter":"4","verse":"34","text":"پادشاهان سراسر جهان که آوازهٔ حکمت او را شنیده بودند نمایندگانی به دربار او می‌فرستادند تا از حکمتش برخوردار شوند."}]}