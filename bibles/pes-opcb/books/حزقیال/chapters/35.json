{"data":[{"book":"حِزِقیال","chapter":"35","verse":"1-2","text":"پیغام دیگری از جانب خداوند به من رسید:"},{"book":"حِزِقیال","chapter":"35","verse":"3","text":"«خداوند یهوه می‌فرماید: ای ادومی‌ها، من بر ضد شما هستم و سرزمین شما را به کلی ویران و متروک خواهم کرد."},{"book":"حِزِقیال","chapter":"35","verse":"4","text":"شهرهایتان را خراب و ویران خواهم نمود تا بدانید که من یهوه هستم."},{"book":"حِزِقیال","chapter":"35","verse":"5","text":"شما دائم با اسرائیل دشمنی کرده‌اید. وقتی بنی‌اسرائیل در مصیبت بودند و به سبب گناهانشان مجازات می‌شدند، شما هم در کشتار آنها شریک گشتید."},{"book":"حِزِقیال","chapter":"35","verse":"6","text":"به حیات خود قسم، حال که از خونریزی لذت می‌برید، من هم خون شما را می‌ریزم."},{"book":"حِزِقیال","chapter":"35","verse":"7","text":"کوه سِعیر را ویران و متروک می‌کنم و تمام کسانی را که از آن عبور کنند از بین می‌برم."},{"book":"حِزِقیال","chapter":"35","verse":"8","text":"کوهها، تپه‌ها، دره‌ها و رودخانه‌هایتان را از اجساد کشته‌شدگان با شمشیر پر می‌سازم."},{"book":"حِزِقیال","chapter":"35","verse":"9","text":"سرزمین شما را برای همیشه ویران می‌کنم و شهرهایتان دیگر هرگز آباد نخواهند شد تا بدانید که من یهوه هستم."},{"book":"حِزِقیال","chapter":"35","verse":"10","text":"«با اینکه من در سرزمین اسرائیل و یهودا حضور دارم، ولی شما گفته‌اید این دو قوم مال ما هستند و ما سرزمین آنها را به تصرف خود درمی‌آوریم."},{"book":"حِزِقیال","chapter":"35","verse":"11","text":"پس، به حیات خود قسم، خشم و حسد و کینه‌ای را که نسبت به قوم من داشتید تلافی خواهم کرد. هنگامی که شما را مجازات کنم، بنی‌اسرائیل خواهند دانست که به سبب آنچه که بر سر ایشان آورده‌اید شما را مجازات کرده‌ام."},{"book":"حِزِقیال","chapter":"35","verse":"12","text":"شما نیز خواهید دانست که من سخنان کفرآمیز شما را شنیده‌ام که گفته‌اید سرزمین قوم اسرائیل خراب شده و ما آنها را خواهیم بلعید."},{"book":"حِزِقیال","chapter":"35","verse":"13","text":"شما بر ضد من سخنان تکبرآمیز بسیار گفته‌اید و من همهٔ آنها را شنیده‌ام!»"},{"book":"حِزِقیال","chapter":"35","verse":"14","text":"خداوند یهوه به اهالی سِعیر می‌فرماید: «وقتی سرزمین شما را ویران کنم، تمام مردم جهان شادی خواهند کرد."},{"book":"حِزِقیال","chapter":"35","verse":"15","text":"هنگامی که سرزمین من اسرائیل ویران شد شما خوشحال شدید و اکنون من برای ویران شدن سرزمین شما شادی می‌کنم! ای کوه سِعیر، ای سرزمین ادوم، شما به کلی ویران خواهید شد. آنگاه همه خواهید دانست که من یهوه هستم!»"}]}