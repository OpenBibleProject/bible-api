{"data":[{"book":"حِزِقیال","chapter":"30","verse":"1-3","text":"خداوند یهوه همچنین به من فرمود:"},{"book":"حِزِقیال","chapter":"30","verse":"4","text":"شمشیری بر مصر فرود می‌آید، زمینش از اجساد کشته‌شدگان پوشیده می‌شود و ثروتش غارت می‌گردد و اساس آن فرو می‌ریزد. سرزمین حبشه نیز تاراج می‌شود."},{"book":"حِزِقیال","chapter":"30","verse":"5","text":"حبشه، فوط، لود، عربستان، لیبی و تمام سرزمینهای هم‌پیمانشان نیز در آن جنگ نابود می‌شوند.»"},{"book":"حِزِقیال","chapter":"30","verse":"6","text":"خداوند یهوه می‌فرماید: «تمام هم‌پیمانان مصر سقوط می‌کنند و لشکر مغرور او در هم شکسته شده، از مِجدُل تا اَسوان با شمشیر قتل عام می‌گردند."},{"book":"حِزِقیال","chapter":"30","verse":"7","text":"مصر از همهٔ همسایگانش ویران‌تر می‌شود و شهرهایش خراب‌تر از شهرهای ویران شدهٔ اطراف آنها می‌گردد."},{"book":"حِزِقیال","chapter":"30","verse":"8","text":"وقتی مصر را به آتش بکشم و هم‌پیمانانش را نابود کنم، آنگاه اهالی مصر خواهند دانست که من یهوه هستم."},{"book":"حِزِقیال","chapter":"30","verse":"9","text":"در آن زمان، قاصدان تندرو را با کشتی‌ها می‌فرستم تا حبشی‌ها را به وحشت بیفکنند. موقع نابودی مصر، ترس و وحشت سراپای ایشان را فرا می‌گیرد. آن روز نزدیک است!»"},{"book":"حِزِقیال","chapter":"30","verse":"10","text":"خداوند یهوه می‌فرماید: «نِبوکَدنِصَّر، پادشاه بابِل، مردم مصر را از بین خواهد برد."},{"book":"حِزِقیال","chapter":"30","verse":"11","text":"او و لشکرش که مایهٔ وحشت قومها هستند، فرستاده می‌شوند تا سرزمین مصر را خراب کنند. آنها با مصر می‌جنگند و زمین را از اجساد کشته‌شدگان می‌پوشانند."},{"book":"حِزِقیال","chapter":"30","verse":"12","text":"من رود نیل را خشک می‌کنم و تمام سرزمین مصر را به زیر سلطهٔ شروران درمی‌آورم. مصر و هر چه را که در آن است به دست بیگانگان از بین می‌برم. من که یهوه هستم این را گفته‌ام."},{"book":"حِزِقیال","chapter":"30","verse":"13","text":"بتهای مصر و تمثالهای ممفیس را می‌شکنم. در مصر پادشاهی نخواهد بود، بلکه شورش و هرج و مرج در آنجا حکمفرما خواهد شد."},{"book":"حِزِقیال","chapter":"30","verse":"14","text":"«شهرهای فَتروس، صوعَن و تِبس را با دست خود خراب می‌کنم."},{"book":"حِزِقیال","chapter":"30","verse":"15","text":"خشم شدیدم را بر پلوسیوم که محکمترین قلعهٔ مصر است فرو می‌ریزم و مردم تِبِس را نابود می‌کنم."},{"book":"حِزِقیال","chapter":"30","verse":"16","text":"بله، مصر را به آتش می‌کشم. پلوسیوم به درد و عذاب شدید مبتلا می‌گردد. حصار تِبِس در هم می‌شکند و ممفیس دچار وحشت دائمی می‌شود."},{"book":"حِزِقیال","chapter":"30","verse":"17","text":"جوانان اون و فیبِسِت به دم شمشیر می‌افتند و بقیهٔ مردم به اسیری برده می‌شوند."},{"book":"حِزِقیال","chapter":"30","verse":"18","text":"وقتی برای در هم شکستن قدرت مصر بیایم، آن روز برای تحفنحیس هم یک روز تاریک خواهد بود. ابر سیاهی آن را خواهد پوشاند و مردم آن به اسارت خواهند رفت."},{"book":"حِزِقیال","chapter":"30","verse":"19","text":"پس، وقتی مصر را به شدت مجازات کنم، آنگاه خواهند دانست که من یهوه هستم.»"},{"book":"حِزِقیال","chapter":"30","verse":"20","text":"یک سال بعد، یعنی در یازدهمین سال تبعیدمان، در روز هفتم از ماه اول، از طرف خداوند این پیغام به من رسید:"},{"book":"حِزِقیال","chapter":"30","verse":"21","text":"«ای پسر انسان، من بازوی پادشاه مصر را شکسته‌ام30‏:21 وقتی پادشاه مصر در سال ۵۸۸ ق.م. لشکری برای آزاد سازی اورشلیم فرستاد، نبوکدنصر موقتاً دست از محاصرهٔ اورشلیم برداشت و نیروهای مصر را شکست داد. منظور حِزِقیال از بازوی شکستهٔ مصر در این آیه همین شکست است. و کسی آن را شکسته‌بندی نکرده و بر آن مرهم نگذاشته تا شفا یابد و بتواند شمشیر به دست گیرد."},{"book":"حِزِقیال","chapter":"30","verse":"22","text":"من که خداوند یهوه هستم می‌گویم که بر ضد پادشاه مصر می‌باشم و هر دو بازویش را می‌شکنم (هم آنکه قبلاً شکسته شده و هم آنکه سالم است) و شمشیرش را از دستش می‌اندازم."},{"book":"حِزِقیال","chapter":"30","verse":"23","text":"مصری‌ها را به کشورهای دیگر تبعید می‌کنم."},{"book":"حِزِقیال","chapter":"30","verse":"24","text":"آنگاه، بازوهای پادشاه بابِل را قوی می‌گردانم و شمشیر خودم را به دست او می‌دهم. اما بازوهای پادشاه مصر را می‌شکنم و او مثل شخص مجروحی که به دم مرگ رسیده باشد در حضور پادشاه بابِل خواهد نالید،"},{"book":"حِزِقیال","chapter":"30","verse":"25","text":"بله، پادشاه بابِل را قوی می‌سازم، ولی پادشاه مصر را ضعیف می‌کنم. وقتی شمشیرم را به دست پادشاه بابِل بدهم و او آن را بر سر مصر به حرکت درآورد، آنگاه مصر خواهد دانست که من یهوه هستم."},{"book":"حِزِقیال","chapter":"30","verse":"26","text":"هنگامی که مصری‌ها را در میان قومها پراکنده سازم، آنگاه خواهند دانست که من یهوه هستم.»"}]}