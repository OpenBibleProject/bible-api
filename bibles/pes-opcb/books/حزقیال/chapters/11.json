{"data":[{"book":"حِزِقیال","chapter":"11","verse":"1","text":"سپس روح خدا مرا برداشت و به دروازهٔ شرقی خانهٔ خداوند آورد. در آنجا بیست و پنج نفر از رهبران قوم، از جمله یازَنیا (پسر عَزور) و فِلَطیا (پسر بِنایا) را دیدم."},{"book":"حِزِقیال","chapter":"11","verse":"2","text":"آنگاه خدا به من گفت: «ای پسر انسان، اینها هستند که در این شهر مشورتهای گمراه کننده به مردم می‌دهند."},{"book":"حِزِقیال","chapter":"11","verse":"3","text":"و می‌گویند: ”وقت آن رسیده که اورشلیم را بازسازی کنیم تا مثل یک سپر آهنی، ما را در برابر هر گزندی حفظ کند.“"},{"book":"حِزِقیال","chapter":"11","verse":"4","text":"پس ای پسر انسان، سخنان مرا به ایشان اعلام نما!»"},{"book":"حِزِقیال","chapter":"11","verse":"5","text":"سپس روح خداوند بر من قرار گرفت و فرمود که این پیغام را به مردم بدهم: «ای مردم اسرائیل، من می‌دانم شما چه می‌گویید و می‌دانم در فکرتان چه می‌گذرد!"},{"book":"حِزِقیال","chapter":"11","verse":"6","text":"دستهای شما به خون بسیاری آلوده است و کوچه‌هایتان پر از اجساد کشته‌هاست."},{"book":"حِزِقیال","chapter":"11","verse":"7","text":"شما می‌گویید که این شهر، یک سپر آهنی است، ولی چنین نخواهد بود. شهر از کشته‌ها پر خواهد شد و زنده‌ها را نیز بیرون خواهم کشید و به دم شمشیر خواهم سپرد."},{"book":"حِزِقیال","chapter":"11","verse":"8","text":"آیا از شمشیر می‌ترسید؟ پس شمشیر را به سراغتان خواهم فرستاد."},{"book":"حِزِقیال","chapter":"11","verse":"9","text":"شما را از شهر بیرون خواهم کشید و به دست بیگانه‌ها خواهم سپرد تا به سزای اعمالتان برسید."},{"book":"حِزِقیال","chapter":"11","verse":"10","text":"مجازات من در تمام نقاط سرزمین‌تان، گریبانتان را خواهد گرفت و کشته خواهید شد. آنگاه خواهید دانست که من یهوه هستم."},{"book":"حِزِقیال","chapter":"11","verse":"11","text":"یقین بدانید که این شهر برای شما سپر آهنی و جای امنی نخواهد بود. در هر جای سرزمین اسرائیل که باشید، شما را مجازات خواهم نمود."},{"book":"حِزِقیال","chapter":"11","verse":"12","text":"آنگاه شما که به جای اطاعت از من، از روش اقوام بت‌پرست اطرافتان سرمشق می‌گیرید، خواهید دانست که من یهوه هستم.»"},{"book":"حِزِقیال","chapter":"11","verse":"13","text":"هنگامی که این پیغام را به ایشان اعلام می‌کردم، ناگهان فلطیا افتاد و مرد. آنگاه رو به خاک افتادم و فریاد زدم: «آه ای خداوند یهوه، آیا می‌خواهی تمام بازماندگان اسرائیل را هلاک سازی؟»"},{"book":"حِزِقیال","chapter":"11","verse":"14","text":"بار دیگر خداوند سخن گفت و فرمود:"},{"book":"حِزِقیال","chapter":"11","verse":"15","text":"«ای پسر انسان، آنانی که در اورشلیم باقی مانده‌اند، دربارهٔ هموطنان تبعیدی تو می‌گویند: ”خداوند آنها را تبعید کرد، چون دلشان از او دور بود. بنابراین، زمینهای ایشان را به ما داده است.“"},{"book":"حِزِقیال","chapter":"11","verse":"16","text":"«ولی تو به تبعیدی‌ها بگو که هر چند ایشان را در سرزمینهای مختلف پراکنده ساخته‌ام، اما تا وقتی که در آنجا هستند، من پناهگاه مقدّس ایشان خواهم بود."},{"book":"حِزِقیال","chapter":"11","verse":"17","text":"ایشان را از هر جایی که پراکنده کرده‌ام، گرد خواهم آورد و سرزمین اسرائیل را بار دیگر به آنها خواهم بخشید."},{"book":"حِزِقیال","chapter":"11","verse":"18","text":"هنگامی که به آنجا بازگردند، تمام آثار بت‌پرستی را از میان خواهند برد."},{"book":"حِزِقیال","chapter":"11","verse":"19","text":"به ایشان دل و روحی تازه خواهم داد. دل سنگی را از ایشان گرفته، دلی نرم و مطیع به آنان عطا خواهم کرد،"},{"book":"حِزِقیال","chapter":"11","verse":"20","text":"تا احکام و دستورهای مرا اطاعت کنند. آنگاه آنان قوم من خواهند بود و من خدای ایشان."},{"book":"حِزِقیال","chapter":"11","verse":"21","text":"اما آنانی را که در اورشلیم در پی بت‌پرستی هستند، به سزای اعمالشان خواهم رسانید.» خداوند یهوه این را می‌گوید."},{"book":"حِزِقیال","chapter":"11","verse":"22","text":"آنگاه کروبیانی که آن چرخها در کنارشان دیده می‌شد، بالهای خود را گشودند. حضور پرجلال خدای اسرائیل نیز بالای ایشان قرار داشت."},{"book":"حِزِقیال","chapter":"11","verse":"23","text":"سپس حضور پرجلال خداوند از میان شهر برخاست و روی کوهی که در شرق شهر بود، قرار گرفت."},{"book":"حِزِقیال","chapter":"11","verse":"24","text":"پس از آن، روح خدا مرا به بابِل نزد یهودیان تبعیدی بازگرداند. به این ترتیب رؤیای سفر من به اورشلیم پایان یافت،"},{"book":"حِزِقیال","chapter":"11","verse":"25","text":"و من هر چه را که خداوند نشان داده بود، برای تبعیدی‌ها بازگو کردم."}]}