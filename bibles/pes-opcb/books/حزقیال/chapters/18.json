{"data":[{"book":"حِزِقیال","chapter":"18","verse":"1","text":"بار دیگر خداوند به من پیغامی داد و فرمود:"},{"book":"حِزِقیال","chapter":"18","verse":"2","text":"«چرا مردم در سرزمین اسرائیل این مَثَل را به کار می‌برند که ”غوره را پدران خوردند و دندان فرزندانشان کُند شد“؟"},{"book":"حِزِقیال","chapter":"18","verse":"3","text":"به حیات خود قسم که شما دیگر در اسرائیل این مَثَل را به کار نخواهید برد،"},{"book":"حِزِقیال","chapter":"18","verse":"4","text":"چون جان همه، برای داوری و محاکمه در دست من است، چه جان پدران، چه جان پسران؛ و قانون من برای داوری این است: هر که گناه کند، فقط خودش خواهد مرد."},{"book":"حِزِقیال","chapter":"18","verse":"5","text":"«کسی که عادل و با انصاف و درستکار باشد،"},{"book":"حِزِقیال","chapter":"18","verse":"6","text":"و به کوهها برای پرستش بتهای اسرائیل نرود؛ زنا نکند و با زنی که در دوران قاعدگی‌اش است، همبستر نشود؛"},{"book":"حِزِقیال","chapter":"18","verse":"7","text":"ظلم نکند؛ گرو بدهکار را به او برگرداند؛ مال مردم را نخورد، بلکه گرسنگان را سیر کند و برهنگان را بپوشاند؛"},{"book":"حِزِقیال","chapter":"18","verse":"8","text":"قرض بدهد و سود نگیرد؛ از ستم دوری کند و در مورد دیگران درست و بدون غرض قضاوت نماید؛"},{"book":"حِزِقیال","chapter":"18","verse":"9","text":"و خلاصه تمام دستورها و قوانین مرا اطاعت کند، چنین شخص درستکار و نیکوکردار است و به یقین زنده خواهد ماند. این را خداوند یهوه می‌گوید."},{"book":"حِزِقیال","chapter":"18","verse":"10","text":"«ولی اگر یک چنین شخصی، پسری ستم‌پیشه و یا آدمکش داشته باشد و مرتکب تمام این کارهای زشت بشود،"},{"book":"حِزِقیال","chapter":"18","verse":"11","text":"و نخواهد آن اعمال نیک را بجا آورد، بلکه بر کوهها بت‌پرستی نماید؛ همسر مرد دیگری را اغفال کند؛"},{"book":"حِزِقیال","chapter":"18","verse":"12","text":"به فقرا و مستمندان ظلم کند؛ مال مردم را بخورد؛ گرو بدهکاران را پس ندهد؛ بتها را دوست بدارد و آنها را بپرستد؛"},{"book":"حِزِقیال","chapter":"18","verse":"13","text":"و رباخوار باشد؛ آیا این شخص زنده خواهد ماند؟ به هیچ وجه! او به سبب همه کارهای زشتی که انجام داده است، خواهد مرد و خونش بر گردن خودش خواهد بود."},{"book":"حِزِقیال","chapter":"18","verse":"14","text":"«ولی اگر این پسر گناهکار نیز پسری داشته باشد که تمام گناهان پدرش را ببیند و تصمیم بگیرد خداترس باشد و برخلاف روش پدرش زندگی کند؛"},{"book":"حِزِقیال","chapter":"18","verse":"15","text":"برای پرستش بتها به کوهها نرود؛ زنا نکند؛"},{"book":"حِزِقیال","chapter":"18","verse":"16","text":"ظلم نکند؛ گرو نگیرد؛ مال دیگران را نخورد، بلکه گرسنگان را سیر کند و برهنگان را بپوشاند؛"},{"book":"حِزِقیال","chapter":"18","verse":"17","text":"مستمندان را دستگیری نماید و رباخوار نباشد و دستورها و قوانین مرا اطاعت کند، او به سبب گناهان پدرش نخواهد مرد، بلکه بی‌گمان زنده خواهد ماند."},{"book":"حِزِقیال","chapter":"18","verse":"18","text":"اما پدرش به سبب گناهان خودش خواهد مرد، چون نسبت به دیگران بی‌رحم بوده و مال مردم را غصب کرده و اعمال نادرست در میان قوم انجام داده است."},{"book":"حِزِقیال","chapter":"18","verse":"19","text":"«ممکن است بپرسید که چرا پسر برای گناهان پدرش مجازات نمی‌شود؟ به این دلیل که پسر درستکار و راستکردار بوده و احکام و قوانین مرا اطاعت نموده است. بنابراین بی‌گمان زنده خواهد ماند."},{"book":"حِزِقیال","chapter":"18","verse":"20","text":"هر که گناه کند، خودش خواهد مرد! نه پسر برای گناهان پدرش مجازات خواهد شد و نه پدر برای گناهان پسرش. انسان خوب و درستکار، پاداش خوبی و نیکوکاری خود را خواهد یافت و انسان بدکردار نیز به سزای اعمال خود خواهد رسید."},{"book":"حِزِقیال","chapter":"18","verse":"21","text":"اما اگر شخص شروری از تمام بدیها و گناهان خود دست بکشد و مطیع احکام و قوانین من گردد و راستی و انصاف را پیشهٔ خود سازد، به یقین زنده مانده، نخواهد مرد."},{"book":"حِزِقیال","chapter":"18","verse":"22","text":"تمام گناهان گذشته او آمرزیده خواهد شد و به سبب راستکرداری‌اش، زنده خواهد ماند.»"},{"book":"حِزِقیال","chapter":"18","verse":"23","text":"خداوند یهوه می‌فرماید: «آیا فکر می‌کنید که من از مردن شخص شریر، شاد می‌شوم؟ هرگز! شادی من در این است که او از راههای بد خویش بازگردد و زنده بماند."},{"book":"حِزِقیال","chapter":"18","verse":"24","text":"اما اگر شخص درستکار عدالت را ترک گوید و مرتکب گناه گردد و مانند سایر گناهکاران رفتار کند، آیا او زنده خواهد ماند؟ البته که نه! تمام خوبی‌های گذشته‌اش نادیده گرفته می‌شود و به سبب خیانت و گناهانی که کرده است، خواهد مرد."},{"book":"حِزِقیال","chapter":"18","verse":"25","text":"«ولی شما می‌گویید: ”روش خداوند منصفانه نیست!“ ای قوم اسرائیل به من گوش دهید! آیا من بی‌انصافم یا شما؟"},{"book":"حِزِقیال","chapter":"18","verse":"26","text":"وقتی شخص خوب از درستکاری دست کشد و به گناه روی آورد، به‌یقین خواهد مرد؛ او به سبب گناهانی که کرده است، خواهد مرد."},{"book":"حِزِقیال","chapter":"18","verse":"27","text":"و اگر شخص بدکار از بدی‌هایش دست بکشد و درستکار و با انصاف گردد، جان خود را نجات خواهد داد،"},{"book":"حِزِقیال","chapter":"18","verse":"28","text":"زیرا به وضع بد خود پی برده و تصمیم گرفته است که از گناهان خود دست بکشد و زندگی درستی را در پیش بگیرد. بنابراین، او زنده مانده، نخواهد مرد."},{"book":"حِزِقیال","chapter":"18","verse":"29","text":"«با وجود این، شما ای قوم اسرائیل می‌گویید: ”روش خداوند منصفانه نیست!“ ای قوم اسرائیل، آیا روش من غیرمنصفانه است، یا روش شما؟"},{"book":"حِزِقیال","chapter":"18","verse":"30","text":"ای بنی‌اسرائیل، من هر یک از شما را مطابق اعمالتان داوری خواهم نمود. پس تا فرصت دارید توبه کنید و از گناهان خود دست بکشید، تا باعث هلاکتتان نگردد!"},{"book":"حِزِقیال","chapter":"18","verse":"31","text":"گناهانتان را از خود دور نمایید و دل و روحی تازه در خود ایجاد کنید! ای قوم اسرائیل، چرا باید هلاک شوید؟"},{"book":"حِزِقیال","chapter":"18","verse":"32","text":"من از مرگ شما شاد نمی‌شوم. پس توبه کنید و زنده بمانید!» این را خداوند یهوه می‌گوید."}]}