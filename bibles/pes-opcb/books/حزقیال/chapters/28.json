{"data":[{"book":"حِزِقیال","chapter":"28","verse":"1","text":"پیغام دیگری از جانب خداوند به من داده شد:"},{"book":"حِزِقیال","chapter":"28","verse":"2-3","text":"«ای پسر انسان، به حاکم صور بگو که خداوند یهوه می‌فرماید: تو به قدری مغرور شده‌ای که فکر می‌کنی خدا هستی و در قلمرو خود که جزیره‌ای است در وسط دریا، مانند یک خدا بر تخت نشسته‌ای! هر چند به خود می‌بالی که مثل خدا هستی، ولی بدان که انسانی بیش نیستی. تو می‌گویی از دانیال داناتری و هیچ رازی از تو مخفی نیست."},{"book":"حِزِقیال","chapter":"28","verse":"4","text":"با حکمت و دانایی خود، مال و ثروت زیاد جمع کرده‌ای و طلا و نقره و گنجهای بسیار اندوخته‌ای."},{"book":"حِزِقیال","chapter":"28","verse":"5","text":"حکمت تو، تو را بسیار ثروتمند و مغرور کرده است."},{"book":"حِزِقیال","chapter":"28","verse":"6","text":"«پس خداوند یهوه می‌فرماید: چون ادعا می‌کنی که مانند خدا دانا هستی،"},{"book":"حِزِقیال","chapter":"28","verse":"7","text":"من سپاه دشمن بی‌رحمی را که مایهٔ وحشت قومهاست می‌فرستم تا شکوه و زیبایی تو را که به حکمت خود به دست آورده‌ای از بین ببرند."},{"book":"حِزِقیال","chapter":"28","verse":"8","text":"آنها تو را به قعر جهنم28‏:8 به جای «جهنم» در اصل «هاویه» (دنیای مردگان) است. می‌فرستند و تو در قلب دریا خواهی مرد."},{"book":"حِزِقیال","chapter":"28","verse":"9","text":"آیا در حضور قاتلان خود باز ادعای خدایی خواهی کرد؟ نه، بلکه در آن هنگام تو یک انسان خواهی بود و نه خدا."},{"book":"حِزِقیال","chapter":"28","verse":"10","text":"مثل یک شخص مطرود، به دست بیگانه‌ها کشته خواهی شد. من که خداوند یهوه هستم این را گفته‌ام.»"},{"book":"حِزِقیال","chapter":"28","verse":"11","text":"بار دیگر خداوند به من فرمود:"},{"book":"حِزِقیال","chapter":"28","verse":"12","text":"«ای پسر انسان، برای پادشاه صور گریه کن. به او بگو که خداوند یهوه می‌فرماید: تو مظهر کمال حکمت و زیبایی بودی"},{"book":"حِزِقیال","chapter":"28","verse":"13","text":"و در عدن که باغ خدا بود، قرار داشتی. خود را با انواع سنگهای گرانبها از قبیل عقیق سرخ، یاقوت زرد، الماس، زبرجد، جزع، یشم، یاقوت کبود، یاقوت سرخ و زمرد تزیین می‌کردی. زیورهای تو همه از طلا بود. تمام اینها در آن روزی که به وجود آمدی به تو داده شد."},{"book":"حِزِقیال","chapter":"28","verse":"14","text":"تو را به عنوان فرشتهٔ نگهبان انتخاب کردم. تو در کوه مقدّس من بودی و در میان سنگهای درخشان راه می‌رفتی."},{"book":"حِزِقیال","chapter":"28","verse":"15","text":"«از روزی که آفریده شدی در تمام کارهایت کامل و بی‌نقص بودی تا اینکه شرارت در تو راه یافت."},{"book":"حِزِقیال","chapter":"28","verse":"16","text":"تجارت زیاد تو با دیگران باعث شد تو ظالم و گناهکار شوی. به این سبب تو را از کوه خود بیرون انداختم. ای فرشتهٔ نگهبان، من تو را از میان سنگهای درخشان بیرون انداخته، هلاک ساختم."},{"book":"حِزِقیال","chapter":"28","verse":"17","text":"دل تو از زیبایی‌ات مغرور شد، و شکوه جلالت باعث شد حکمتت به حماقت تبدیل شود. به همین علّت تو را بر زمین انداختم و در برابر چشمان پادشاهان، درمانده‌ات کردم."},{"book":"حِزِقیال","chapter":"28","verse":"18","text":"تقدس خود را به سبب حرص و طمع از دست دادی. پس، از میان خودت آتشی بیرون آوردم و پیش چشمان کسانی که تماشا می‌کردند، تو را سوزاندم و به خاک و خاکستر تبدیل نمودم."},{"book":"حِزِقیال","chapter":"28","verse":"19","text":"تمام کسانی که تو را می‌شناختند، از آنچه که بر سرت آمده است حیران و وحشتزده شده‌اند. تو برای همیشه از بین رفته‌ای.»"},{"book":"حِزِقیال","chapter":"28","verse":"20","text":"پیغامی دیگر از جانب خداوند به من رسید:"},{"book":"حِزِقیال","chapter":"28","verse":"21","text":"«ای پسر انسان، به سوی شهر صیدون نگاه کرده، بر ضد آن پیشگویی کن و بگو"},{"book":"حِزِقیال","chapter":"28","verse":"22","text":"خداوند یهوه چنین می‌فرماید:"},{"book":"حِزِقیال","chapter":"28","verse":"23","text":"امراض مسری بر تو می‌فرستم و سربازان دشمن از هر طرف به تو حمله کرده، ساکنان تو را از دم شمشیر خواهند گذراند و خون در کوچه‌هایت جاری خواهد شد. آنگاه خواهی دانست که من یهوه هستم."},{"book":"حِزِقیال","chapter":"28","verse":"24","text":"تو و سایر همسایگان اسرائیل، دیگر مثل خار، قوم اسرائیل را زخمی نخواهید کرد، هر چند که قبلاً آنها را خوار شمردید و با ایشان بدرفتاری کردید."},{"book":"حِزِقیال","chapter":"28","verse":"25","text":"«خداوند یهوه می‌فرماید: قوم اسرائیل بار دیگر در سرزمین خود ساکن خواهند شد؛ بله، در سرزمینی که به پدرشان یعقوب دادم. زیرا ایشان را از سرزمینهای دور که آنها را در آنجا پراکنده ساخته‌ام برمی‌گردانم و بدین ترتیب به قومهای جهان نشان می‌دهم که من قدوس هستم."},{"book":"حِزِقیال","chapter":"28","verse":"26","text":"قوم من با صلح و امنیت در سرزمین خود ساکن می‌شوند، برای خود خانه‌ها می‌سازند و تاکستانها غرس می‌کنند. وقتی همهٔ قومهای همسایه را به سبب رفتار توهین‌آمیزشان با قوم اسرائیل تنبیه کنم، آنگاه خواهند دانست که من یهوه خدای قوم اسرائیل هستم.»"}]}