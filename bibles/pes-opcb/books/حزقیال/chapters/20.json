{"data":[{"book":"حِزِقیال","chapter":"20","verse":"1","text":"هفت سال و پنج ماه و ده روز از تبعید ما می‌گذشت، که عده‌ای از رهبران اسرائیل آمدند تا از خداوند هدایت بطلبند. ایشان مقابل من نشستند و منتظر جواب ماندند."},{"book":"حِزِقیال","chapter":"20","verse":"2","text":"آنگاه خداوند این پیغام را به من داد:"},{"book":"حِزِقیال","chapter":"20","verse":"3","text":"«ای پسر انسان، به رهبران اسرائیل بگو که خداوند یهوه چنین می‌فرماید:"},{"book":"حِزِقیال","chapter":"20","verse":"4","text":"«ای پسر انسان، ایشان را محکوم کن. گناهان این قوم را، از زمان پدرانشان تاکنون، به یادشان بیاور."},{"book":"حِزِقیال","chapter":"20","verse":"5-6","text":"به ایشان بگو خداوند یهوه چنین می‌گوید:"},{"book":"حِزِقیال","chapter":"20","verse":"7","text":"«پس به ایشان گفتم که بتهای نفرت‌انگیز و مورد علاقه‌شان را از خود دور کنند و خود را با پرستش خدایان مصری نجس نسازند، زیرا من یهوه خدای ایشان هستم."},{"book":"حِزِقیال","chapter":"20","verse":"8","text":"اما آنان یاغی شده، نخواستند به من گوش فرا دهند و از پرستش بتهای خود و خدایان مصر دست بکشند. پس خواستم که خشم و غضب خود را همان جا در مصر بر ایشان نازل کنم."},{"book":"حِزِقیال","chapter":"20","verse":"9-10","text":"اما برای حفظ حرمت نام خود، این کار را نکردم، مبادا مصری‌ها خدای اسرائیل را تمسخر کرده، بگویند که نتوانست ایشان را از آسیب و بلا دور نگاه دارد. پس در برابر چشمان مصری‌ها، قوم خود اسرائیل را از مصر بیرون آوردم و به بیابان هدایت کردم."},{"book":"حِزِقیال","chapter":"20","verse":"11","text":"در آنجا احکام و قوانین خود را به ایشان اعطا نمودم تا مطابق آنها رفتار کنند و زنده بمانند؛"},{"book":"حِزِقیال","chapter":"20","verse":"12","text":"و روز شَبّات را به ایشان دادم تا در هفته یک روز استراحت کنند. این علامتی بود بین من و ایشان، تا به یاد آورند که این من یهوه هستم که ایشان را تقدیس و جدا کرده، قوم خود ساخته‌ام."},{"book":"حِزِقیال","chapter":"20","verse":"13","text":"«اما بنی‌اسرائیل در بیابان نیز از من اطاعت نکردند. آنان قوانین مرا زیر پا گذاشتند و از احکام حیات‌بخش من سرپیچی کردند، و حرمت روز شَبّات را نگاه نداشتند. پس خواستم که خشم و غضب خود را همان جا در بیابان بر ایشان نازل کنم و نابودشان سازم."},{"book":"حِزِقیال","chapter":"20","verse":"14","text":"اما باز برای حفظ حرمت نام خود، از هلاک کردن ایشان صرف‌نظر نمودم، مبادا اقوامی که دیدند من چگونه بنی‌اسرائیل را از مصر بیرون آوردم، بگویند: ”چون خدا نتوانست از ایشان محافظت کند، ایشان را از بین برد.“"},{"book":"حِزِقیال","chapter":"20","verse":"15","text":"اما در بیابان قسم خوردم که ایشان را به سرزمینی که به آنان داده بودم، نیاورم به سرزمینی که شیر و عسل در آن جاریست و بهترین جای دنیاست."},{"book":"حِزِقیال","chapter":"20","verse":"16","text":"زیرا از احکام من سرپیچی کرده، قوانین مرا شکستند و روز شَبّات را بی‌حرمت کرده، به سوی بتها کشیده شدند."},{"book":"حِزِقیال","chapter":"20","verse":"17","text":"با وجود این، بر آنان ترحم نمودم و ایشان را در بیابان به طور کامل هلاک نکردم و از بین نبردم."},{"book":"حِزِقیال","chapter":"20","verse":"18","text":"«بنابراین، در بیابان به فرزندان ایشان گفتم: ”به راه پدران خود نروید و به سنت آنها عمل نکنید و خود را با پرستش بتهای ایشان نجس نسازید،"},{"book":"حِزِقیال","chapter":"20","verse":"19","text":"چون یهوه خدای شما، من هستم؛ پس فقط از قوانین من پیروی کنید و احکام مرا بجا آورید؛"},{"book":"حِزِقیال","chapter":"20","verse":"20","text":"و حرمت روزهای شَبّات را نگاه دارید، زیرا روز شبّات، نشان عهد بین ماست تا به یادتان آورد که من یهوه، خدای شما هستم.“"},{"book":"حِزِقیال","chapter":"20","verse":"21","text":"«اما فرزندان ایشان هم نافرمانی کردند. آنان قوانین مرا شکستند و از احکام حیات‌بخش من سرپیچی کردند و حرمت روز شَبّات را نیز نگاه نداشتند. پس خواستم که خشم و غضب خود را همان جا در بیابان بر ایشان نازل کنم و همه را از بین ببرم."},{"book":"حِزِقیال","chapter":"20","verse":"22","text":"اما باز هم برای حفظ حرمت نام خود در میان اقوامی که قدرت مرا به هنگام بیرون آوردن بنی‌اسرائیل از مصر دیده بودند، ایشان را از بین نبردم."},{"book":"حِزِقیال","chapter":"20","verse":"23","text":"اما همان زمان که در بیابان بودند، قسم خوردم که ایشان را در سراسر جهان پراکنده سازم،"},{"book":"حِزِقیال","chapter":"20","verse":"24","text":"زیرا احکام مرا بجا نیاوردند و قوانین مرا شکستند و روز شَبّات را بی‌حرمت کرده، به سوی بتهای پدرانشان بازگشتند."},{"book":"حِزِقیال","chapter":"20","verse":"25","text":"پس من نیز اجازه دادم قوانین و احکامی را پیروی کنند که حیات در آنها نبود."},{"book":"حِزِقیال","chapter":"20","verse":"26","text":"بله، گذاشتم فرزندان خود را به عنوان قربانی برای بتهایشان بسوزانند و با این کار، خود را نجس سازند. بدین ترتیب ایشان را مجازات کردم تا بدانند که من یهوه هستم."},{"book":"حِزِقیال","chapter":"20","verse":"27-28","text":"«ای پسر انسان، به قوم اسرائیل بگو که وقتی پدرانشان را به سرزمین موعود آوردم، در آنجا نیز به من خیانت ورزیدند، چون روی هر تپهٔ بلند و زیر هر درخت سبز، برای بتها قربانی می‌کردند و بخور می‌سوزاندند؛ عطر و بخور خوشبو و هدایای نوشیدنی خود را می‌آوردند و به آنها تقدیم می‌کردند، و با این کارها، خشم مرا برمی‌انگیختند."},{"book":"حِزِقیال","chapter":"20","verse":"29","text":"به ایشان گفتم: ”این مکان بلند که برای قربانی به آنجا می‌روید، چیست؟“ به همین جهت تا به حال آن محل را مکان بلند می‌نامند.20‏:29 عبارت عبری که برای «مکان بلند» بکار می‌رود، مشابه عبارت «کجا می‌روید» است.»"},{"book":"حِزِقیال","chapter":"20","verse":"30","text":"آنگاه خداوند یهوه فرمود که به آنانی که نزد من آمده بودند، از جانب او چنین بگویم:"},{"book":"حِزِقیال","chapter":"20","verse":"31","text":"شما هنوز هم برای بتها هدیه می‌آورید و پسران کوچک خود را برای آنها قربانی کرده، می‌سوزانید؛ پس چگونه انتظار دارید که به دعاهای شما گوش دهم و شما را هدایت نمایم؟ به حیات خود قسم که هیچ هدایت و پیغامی به شما نخواهم داد."},{"book":"حِزِقیال","chapter":"20","verse":"32","text":"«آنچه در فکرتان هست، هرگز عملی نخواهد شد. شما می‌خواهید مثل قومهای مجاور شوید و مانند آنها، بتهای چوبی و سنگی را بپرستید."},{"book":"حِزِقیال","chapter":"20","verse":"33","text":"به حیات خود سوگند که من خود، با مشتی آهنین و قدرتی عظیم و با خشمی برافروخته، بر شما سلطنت خواهم نمود!"},{"book":"حِزِقیال","chapter":"20","verse":"34","text":"با قدرت و قهری عظیم، شما را از سرزمینهایی که در آنجا پراکنده هستید، بیرون خواهم آورد."},{"book":"حِزِقیال","chapter":"20","verse":"35-36","text":"شما را به بیابان امتها آورده،20‏:35‏و36 منظور از «بیابان امتها»، صحرایی است میان بابِل و سوریه که قوم اسرائیل به هنگام بازگشت از اسارت، از آن عبور کرد. در آنجا شما را داوری و محکوم خواهم نمود، همان‌گونه که پدرانتان را پس از بیرون آوردن از مصر، در بیابان داوری و محکوم کردم."},{"book":"حِزِقیال","chapter":"20","verse":"37","text":"شما را به دقت خواهم شمرد تا فقط عده کمی از شما بازگردند،"},{"book":"حِزِقیال","chapter":"20","verse":"38","text":"و بقیه را که سرکش بوده، به من گناه می‌کنند، از میان شما جدا خواهم نمود. ایشان را از سرزمینهایی که به آنجا تبعید شده‌اند بیرون خواهم آورد، ولی نخواهم گذاشت وارد سرزمین اسرائیل گردند. وقتی اینها اتفاق افتاد، خواهید دانست که من یهوه هستم."},{"book":"حِزِقیال","chapter":"20","verse":"39","text":"«اما اگر اصرار دارید که به بت‌پرستی خود ادامه دهید، من مانع شما نمی‌شوم! ولی بدانید که پس از آن، مرا اطاعت خواهید نمود و دیگر نام مقدّس مرا با تقدیم هدایا و قربانی به بتها، بی‌حرمت نخواهید ساخت."},{"book":"حِزِقیال","chapter":"20","verse":"40","text":"زیرا در اورشلیم، روی کوه مقدّس من، همه اسرائیلی‌ها مرا پرستش خواهند نمود. در آنجا از شما خشنود خواهم شد و قربانیها و بهترین هدایا و نذرهای مقدّس شما را خواهم پذیرفت."},{"book":"حِزِقیال","chapter":"20","verse":"41","text":"وقتی شما را از تبعید بازگردانم، برایم همچون هدایای خوشبو خواهید بود و قومها خواهند دید که در دل و رفتار شما چه تغییر بزرگی ایجاد شده است."},{"book":"حِزِقیال","chapter":"20","verse":"42","text":"زمانی که شما را به وطن خودتان بازگردانم، یعنی به سرزمینی که وعده آن را به پدرانتان دادم، خواهید دانست که من خداوند هستم."},{"book":"حِزِقیال","chapter":"20","verse":"43","text":"آنگاه تمام گناهان گذشتهٔ خود را به یاد آورده، به سبب همهٔ کارهای زشتی که کرده‌اید، از خود متنفر خواهید شد."},{"book":"حِزِقیال","chapter":"20","verse":"44","text":"ای قوم اسرائیل، وقتی با وجود تمام بدیها و شرارتهایتان، به خاطر حرمت نام خود، شما را برکت دهم، آنگاه خواهید دانست که من یهوه هستم.»"},{"book":"حِزِقیال","chapter":"20","verse":"45","text":"سپس این پیغام از جانب خداوند به من رسید:"},{"book":"حِزِقیال","chapter":"20","verse":"46","text":"«ای پسر انسان، به سوی اورشلیم نگاه کن و کلام مرا بر ضد آن، و بر ضد دشتهای پوشیده از جنگل جنوب، اعلام نما."},{"book":"حِزِقیال","chapter":"20","verse":"47","text":"درباره آن نبوّت نما و بگو که ای جنگل انبوه، به کلام خداوند گوش بده! خداوند می‌فرماید: من در تو آتشی می‌افروزم که تمام درختان سبز و خشک تو را بسوزاند. شعله‌های مهیب آن خاموش نخواهد شد و همه مردم حرارت آن را احساس خواهند کرد."},{"book":"حِزِقیال","chapter":"20","verse":"48","text":"آنگاه همه خواهند دانست که من، خداوند، آن را افروخته‌ام و خاموش نخواهد شد.»"},{"book":"حِزِقیال","chapter":"20","verse":"49","text":"گفتم: «ای خداوند یهوه، آنها به من می‌گویند که چرا با معما با ایشان سخن می‌گویم!»"}]}