{"data":[{"book":"حِزِقیال","chapter":"48","verse":"1","text":"این است اسامی قبیله‌ها و زمین سهم هر یک از آنها: مرز شمالی زمین قبیلهٔ دان که همان مرز شمالی سرزمین می‌باشد، از دریای مدیترانه تا شهر حِتلون، و از آنجا تا گذرگاه حمات، شهر عینون و مرز بین دمشق و حمات کشیده می‌شود."},{"book":"حِزِقیال","chapter":"48","verse":"2-7","text":"سهم قبایل دیگر که بین مرز شرقی اسرائیل و دریای مدیترانه در غرب قرار می‌گیرد، به ترتیب از شمال به جنوب به شرح زیر است: اَشیر، نفتالی، منسی، افرایم، رئوبین، یهودا."},{"book":"حِزِقیال","chapter":"48","verse":"8","text":"در جنوب یهودا، زمین مخصوصی قرار دارد که از شمال به جنوب دوازده کیلومتر و نیم است و طول آن از شرق به غرب برابر طول هر یک از زمینهای قبایل اسرائیل می‌باشد."},{"book":"حِزِقیال","chapter":"48","verse":"9","text":"در وسط این زمین مخصوص، ملک مقدّس خداوند به طول دوازده کیلومتر و نیم و عرض ده کیلومتر قرار دارد."},{"book":"حِزِقیال","chapter":"48","verse":"10","text":"کاهنان سهمی از این زمین خواهند داشت. سهم آنان از شرق به غرب دوازده کیلومتر و نیم و از شمال به جنوب پنج کیلومتر می‌باشد. خانهٔ خداوند در وسط زمین کاهنان قرار دارد."},{"book":"حِزِقیال","chapter":"48","verse":"11","text":"این زمین برای کاهنان نسل صادوق است که مرا اطاعت نمودند و هنگامی که قوم اسرائیل و بقیهٔ قبیلهٔ لاوی گمراه شدند و گناه ورزیدند، ایشان مرا ترک نکردند."},{"book":"حِزِقیال","chapter":"48","verse":"12","text":"هنگام تقسیم زمین، این قسمت که مقدّسترین زمین است، سهم مخصوص ایشان باشد. زمینی که کنار آن قرار دارد محل سکونت سایر لاویان است."},{"book":"حِزِقیال","chapter":"48","verse":"13","text":"شکل و اندازهٔ آن مثل زمین اول می‌باشد. این دو زمین روی هم دوازده و نیم کیلومتر طول و ده کیلومتر عرض دارند."},{"book":"حِزِقیال","chapter":"48","verse":"14","text":"هیچ قسمتی از این زمین که ملک مقدّس خداوند است، نباید فروخته یا معاوضه و یا به کسی انتقال داده شود. این زمین مقدّس و متعلق به خداوند است."},{"book":"حِزِقیال","chapter":"48","verse":"15","text":"در جنوب ملک مقدّس خداوند، منطقه‌ای به طول دوازده و نیم کیلومتر و عرض دو و نیم کیلومتر برای استفادهٔ عموم وجود دارد. قوم می‌توانند در آن قسمت زندگی کنند و از زمین استفاده نمایند. شهر باید در وسط آن ساخته شود."},{"book":"حِزِقیال","chapter":"48","verse":"16","text":"این شهر به شکل مربعی به ضلع دو کیلومتر و دویست و پنجاه متر باشد."},{"book":"حِزِقیال","chapter":"48","verse":"17","text":"دور تا دور شهر یک زمین خالی به عرض صد و بیست و پنج متر برای چراگاه تعیین شود."},{"book":"حِزِقیال","chapter":"48","verse":"18","text":"دو مزرعه هر یک به طول پنج کیلومتر و عرض دو و نیم کیلومتر، یکی در طرف شرق و دیگری در طرف غرب شهر، متصل به ملک مقدّس باشد. این مزارع برای استفادهٔ عموم اهالی شهر می‌باشند."},{"book":"حِزِقیال","chapter":"48","verse":"19","text":"تمام ساکنان شهر، از هر قبیله‌ای که باشند می‌توانند از آنها استفاده کنند."},{"book":"حِزِقیال","chapter":"48","verse":"20","text":"تمام این منطقه با ملک مقدّس خداوند روی هم مربعی به ضلع دوازده و نیم کیلومتر تشکیل می‌دهند."},{"book":"حِزِقیال","chapter":"48","verse":"21-22","text":"زمینهای دو طرف این ناحیهٔ مربع شکل به حاکم تعلق دارد. این زمینها از شرق به مرز شرقی اسرائیل و از غرب به مرز غربی آن محدود هستند، و از شمال به زمین یهودا و از جنوب به زمین بنیامین ختم می‌شوند."},{"book":"حِزِقیال","chapter":"48","verse":"23-27","text":"در جنوب زمین مخصوص، زمینهای سایر قبایل اسرائیل قرار دارند. سهم این قبایل که بین مرز شرقی اسرائیل و دریای مدیترانه در غرب قرار دارد به ترتیب از شمال به جنوب به شرح زیر است: بنیامین، شمعون، یِساکار، زِبولون، جاد."},{"book":"حِزِقیال","chapter":"48","verse":"28","text":"مرز جنوبی جاد از تامار تا چشمه‌های مریبوت قادش کشیده شده، و از آنجا در مسیر رودخانهٔ مرزی مصر امتداد یافته به دریای مدیترانه می‌رسد."},{"book":"حِزِقیال","chapter":"48","verse":"29","text":"خداوند یهوه می‌فرماید: «سرزمین اسرائیل باید به این ترتیب بین دوازده قبیلهٔ اسرائیل تقسیم شود.»"},{"book":"حِزِقیال","chapter":"48","verse":"30-34","text":"شهر دوازده دروازه دارد و هر دروازه به نام یکی از قبایل اسرائیل نامیده می‌شود. طول هر یک از حصارهای شهر دو کیلومتر و دویست و پنجاه متر است. دروازه‌های حصار شمالی به نام رئوبین، یهودا و لاوی می‌باشند. دروازه‌های حصار شرقی به نام یوسف، بنیامین و دان می‌باشند. دروازه‌های حصار جنوبی به نام شمعون، یساکار و زبولون می‌باشند. دروازه‌های حصار غربی به نام جاد، اشیر و نفتالی می‌باشند."},{"book":"حِزِقیال","chapter":"48","verse":"35","text":"محیط شهر نُه کیلومتر48‏:35 عبری: هجده ذِراع. و نام آن شهر نیز از این به بعد «خداوند آنجاست» خواهد بود."}]}