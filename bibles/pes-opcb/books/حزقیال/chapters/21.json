{"data":[{"book":"حِزِقیال","chapter":"21","verse":"1-2","text":"خداوند به من فرمود:"},{"book":"حِزِقیال","chapter":"21","verse":"3","text":"بگو که خداوند چنین می‌فرماید:"},{"book":"حِزِقیال","chapter":"21","verse":"4","text":"شمشیر من در سراسر سرزمین، از جنوب تا شمال، همه مردم را از بین خواهد برد."},{"book":"حِزِقیال","chapter":"21","verse":"5","text":"آنگاه همه خواهند دانست که من یهوه شمشیر خود را به دست گرفته‌ام و تا زمانی که مقصود خود را عملی نسازم، آن را غلاف نخواهم نمود."},{"book":"حِزِقیال","chapter":"21","verse":"6","text":"«ای پسر انسان، در نظر مردم آه و ناله کن! با غم و اندوهی جانکاه آه بکش!"},{"book":"حِزِقیال","chapter":"21","verse":"7","text":"اگر از تو بپرسند که چرا آه می‌کشی، بگو که آه و ناله‌ات، به سبب خبر هولناکی است که خداوند یهوه داده است. با شنیدن این خبر، بند دلها پاره خواهد شد و هول و هراس بر همه مستولی خواهد گشت؛ دستها سست و زانوها لرزان خواهد گردید. بگو که روز هلاکت و سیاهی ایشان نزدیک است و داوریهای من واقع خواهد شد.»"},{"book":"حِزِقیال","chapter":"21","verse":"8","text":"خداوند فرمود:"},{"book":"حِزِقیال","chapter":"21","verse":"9-10","text":"«ای پسر انسان، نبوّت کن! به مردم بگو که شمشیری تیز و آماده می‌شود تا مردم را بکشد! شادمانی از بین خواهد رفت، زیرا قوم من احکام مرا خوار شمرده است."},{"book":"حِزِقیال","chapter":"21","verse":"11","text":"بله، شمشیر را صیقل می‌دهند تا بتوان از آن استفاده کرد. این شمشیر تیز و صیقلی شده را به دست قاتل می‌سپارند."},{"book":"حِزِقیال","chapter":"21","verse":"12","text":"ای پسر انسان، زارزار گریه کن و بر سر خود بزن، چون آن شمشیر آماده شده تا قوم من اسرائیل و تمام بزرگانش را هلاک سازد."},{"book":"حِزِقیال","chapter":"21","verse":"13","text":"من قوم خود را امتحان می‌کنم؛ و اگر توبه نکنند، همهٔ این بلایا را بر سرشان خواهم آورد."},{"book":"حِزِقیال","chapter":"21","verse":"14","text":"«ای پسر انسان، نبوّت کن؛ پیغام مرا اعلام نما؛ محکم دست بزن! شمشیر را بردار و با تهدید، دو سه بار بالای سرت حرکت بده تا نشان دهی که چه کشتار بزرگی در انتظار این قوم است!"},{"book":"حِزِقیال","chapter":"21","verse":"15","text":"بگذار دلهایشان از ترس فرو ریزد. چون بر هر دروازه‌ای برق شمشیر دیده می‌شود. بله، شمشیر همچون برق آسمان می‌درخشد و برای کشتن، تیز شده است!"},{"book":"حِزِقیال","chapter":"21","verse":"16","text":"ای شمشیر، از راست بزن! از چپ بزن! هر جا می‌خواهی برو! هر چه می‌خواهی بکن!"},{"book":"حِزِقیال","chapter":"21","verse":"17","text":"بله، من با غضب، دستهای خود را به هم خواهم زد و شما را مجازات خواهم نمود. آنگاه خشمم فرو خواهد نشست! این را من یهوه می‌گویم.»"},{"book":"حِزِقیال","chapter":"21","verse":"18","text":"سپس خداوند فرمود:"},{"book":"حِزِقیال","chapter":"21","verse":"19-20","text":"«ای پسر انسان، نقشه‌ای بکش و بر روی آن دو راه رسم کن، یکی به سوی اورشلیم در یهودا، و دیگری به سوی رَبّه که شهر عمونیان است. پادشاه بابِل شمشیر به دست از آن راهها خواهد آمد. علامتی نیز بر سر این دو راهی که از بابِل آغاز می‌شود، نصب کن."},{"book":"حِزِقیال","chapter":"21","verse":"21","text":"زیرا به‌زودی پادشاه بابِل بر سر دو راهی خواهد ایستاد. او برای آنکه بداند به اورشلیم حمله کند یا به رَبّه، فال خواهد گرفت و با تیرهای ترکش خود، قرعه خواهد انداخت و برای بتها قربانی کرده، با جگر قربانیها فال خواهد گرفت تا ببیند به کدام راه باید برود."},{"book":"حِزِقیال","chapter":"21","verse":"22","text":"تیرها به او نشان می‌دهد که باید به سوی اورشلیم برود! پس او و سپاهیانش با غریو جنگ، برای کشتار به راه می‌افتند. ایشان در برابر دروازه‌ها، منجنیقها بر پا کرده و برای تصرف شهر، سنگرها و برجها خواهند ساخت."},{"book":"حِزِقیال","chapter":"21","verse":"23","text":"اهالی اورشلیم نمی‌توانند این را باور کنند، چون با بابِل پیمان اتحاد بسته‌اند! اما پادشاه بابِل فقط به این می‌اندیشد که مردم اورشلیم طغیان کرده‌اند. پس او خواهد آمد و ایشان را به اسارت خواهد برد.»"},{"book":"حِزِقیال","chapter":"21","verse":"24","text":"بنابراین خداوند یهوه چنین می‌گوید: «تقصیرات شما آشکار است و خطایا و گناهانتان در همه کارها و رفتارتان، به چشم می‌خورد. حال، وقت مجازات شما رسیده و به تبعید خواهید رفت."},{"book":"حِزِقیال","chapter":"21","verse":"25","text":"«و تو ای پادشاه اسرائیل21‏:25 منظور صدقیای پادشاه است.، روز مجازات نهایی تو نیز فرا رسیده است."},{"book":"حِزِقیال","chapter":"21","verse":"26","text":"دستار و تاج را از سرت بردار. از این پس، دیگر چیزی به ترتیب سابق باقی نخواهد ماند؛ فقرا سربلند خواهند شد و ثروتمندان پست و سرافکنده!"},{"book":"حِزِقیال","chapter":"21","verse":"27","text":"ویرانی! ویرانی! من این سلسله پادشاهی را ویران خواهم نمود و دیگر سر بلند نخواهد کرد تا زمانی که وارث حقیقی آن ظاهر شود. آنگاه همه چیز را به وی خواهم بخشید."},{"book":"حِزِقیال","chapter":"21","verse":"28","text":"«ای پسر انسان، درباره عمونی‌ها نیز نبوّت نما، زیرا که قوم مرا به هنگام سختی تمسخر کردند. به ایشان چنین بگو:"},{"book":"حِزِقیال","chapter":"21","verse":"29","text":"فالگیران و جادوگران و انبیای دروغین، به دروغ به شما وعده رهایی از دست پادشاه بابِل را داده‌اند. شما گناهکارید و همراه شریران دیگر هلاک خواهید شد. روز داوری و مجازات نهایی شما فرا رسیده و شمشیر بر گردن شما فرو خواهد آمد!"},{"book":"حِزِقیال","chapter":"21","verse":"30","text":"آیا پیش از مجازات شما، شمشیر خود را غلاف کنم؟ نه! من شما را در زادگاهتان مجازات خواهم نمود."},{"book":"حِزِقیال","chapter":"21","verse":"31","text":"آتش خشم خود را بر شما فرو خواهم ریخت و بر آن خواهم دمید تا شعله‌ور گردد. شما را به دست مردمانی وحشی و بی‌رحم که در ویران کردن ماهرند، تسلیم خواهم نمود."},{"book":"حِزِقیال","chapter":"21","verse":"32","text":"شما برای آتش، هیزم خواهید شد و خونتان در سرزمین خودتان خواهد ریخت و دیگر کسی شما را به یاد نخواهد آورد، زیرا من که یهوه هستم، این را گفته‌ام.»"}]}