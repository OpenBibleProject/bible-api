{"data":[{"book":"حِزِقیال","chapter":"31","verse":"1","text":"در سال یازدهم تبعیدمان در روز اول ماه سوم، پیغام دیگری از جانب خداوند به من رسید:"},{"book":"حِزِقیال","chapter":"31","verse":"2-3","text":"«ای پسر انسان، به پادشاه مصر و تمام قوم او بگو: تو نیز مانند آشور هستی. آشور قومی بزرگ و توانا بود؛ او همچون درخت سرو لبنان، پر شاخ و برگ و سایه‌گستر بود و سرش به ابرها می‌رسید."},{"book":"حِزِقیال","chapter":"31","verse":"4","text":"آبهای زیر زمین و نهرها او را سیراب می‌کردند و باعث رشد آن می‌شدند، همچنین این آبها تمام درختان اطرافش را نیز آبیاری می‌نمودند."},{"book":"حِزِقیال","chapter":"31","verse":"5","text":"به سبب فراوانی آب، او از همهٔ درختان بلندتر و پر شاخ و برگ‌تر شد."},{"book":"حِزِقیال","chapter":"31","verse":"6","text":"در میان شاخه‌هایش پرندگان آشیانه می‌ساختند و در زیر شاخه‌هایش، گله‌ها و رمه‌ها بچه می‌زاییدند. تمام قومهای بزرگ جهان زیر سایهٔ او بودند."},{"book":"حِزِقیال","chapter":"31","verse":"7","text":"او بزرگ و زیبا بود و ریشه‌هایش در آب فرو رفته بودند."},{"book":"حِزِقیال","chapter":"31","verse":"8","text":"این درخت از هر درخت دیگری در باغ خدا بلندتر و زیباتر بود. شاخه‌های هیچ درخت صنوبری مثل شاخه‌های آن نبود و جوانه‌های هیچ درختی به جوانه‌های آن نمی‌رسید."},{"book":"حِزِقیال","chapter":"31","verse":"9","text":"به سبب عظمتی که من به او بخشیده بودم، تمام درختان باغ عدن به او حسادت می‌کردند.»"},{"book":"حِزِقیال","chapter":"31","verse":"10","text":"خداوند یهوه می‌فرماید: «اکنون مصر، این درخت بلند، مغرور و متکبر شده است و خود را از دیگران بهتر و برتر می‌داند و سر به فلک کشیده است،"},{"book":"حِزِقیال","chapter":"31","verse":"11","text":"پس، او را به دست یک قوم نیرومند تسلیم می‌کنم تا او را به سزای شرارتش برساند. من خودم او را سرنگون می‌کنم."},{"book":"حِزِقیال","chapter":"31","verse":"12","text":"لشکر بیگانه‌ای31‏:12 منظور «بابِل» است. که مایهٔ وحشت و دلهرهٔ قومهاست می‌آید و او را قطع می‌کند و به زمین می‌اندازد. شاخه‌های شکستهٔ آن در اطراف کوهها، دره‌ها و رودخانه‌ها پخش و پراکنده می‌شود. تمام کسانی که در زیر سایه‌اش بودند آن را به همان حال افتاده، می‌گذارند و از آنجا می‌روند."},{"book":"حِزِقیال","chapter":"31","verse":"13","text":"پرندگان، بر تنهٔ آن لانه می‌کنند و حیوانات وحشی در میان شاخه‌های بزرگ آن می‌خوابند."},{"book":"حِزِقیال","chapter":"31","verse":"14","text":"این درس عبرتی است برای قومهای قوی و کامیاب، تا مغرور نشوند؛ زیرا همه محکوم به مرگ هستند و مثل تمام مردم دیگر به دنیای مردگان می‌روند.»"},{"book":"حِزِقیال","chapter":"31","verse":"15","text":"خداوند یهوه می‌فرماید: «وقتی مصر سقوط کند دریاها را برمی‌انگیزم تا برایش ماتم گیرند و از حرکت باز ایستند. لبنان را سیاه‌پوش می‌کنم و تمام درختان، پژمرده می‌شوند."},{"book":"حِزِقیال","chapter":"31","verse":"16","text":"وقتی مصر و تمام کسانی را که مانند وی هستند به دنیای مردگان بفرستم، قومها از صدای افتادنش وحشت خواهند کرد. تمام درختان عدن، مرغوبترین و بهترین درختان لبنان که همیشه سیراب بودند، وقتی ببینند که مصر هم در دنیای مردگان در کنار آنهاست، خوشحال خواهند شد."},{"book":"حِزِقیال","chapter":"31","verse":"17","text":"تمام هم‌پیمانان او نیز که در زیر سایه‌اش بودند هلاک شده، همراه وی به دنیای مردگان خواهند رفت."},{"book":"حِزِقیال","chapter":"31","verse":"18","text":"«ای مصر، تو در میان درختان عدن (یعنی ممالک جهان)، بسیار باشکوه و عظیم هستی، ولی همراه همهٔ ممالک دیگر به قعر دنیای مردگان سرنگون خواهی شد و در میان ممالکی قرار خواهی گرفت که آنها را پست شمرده، با شمشیر کشتی.»"}]}