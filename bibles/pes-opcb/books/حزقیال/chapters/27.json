{"data":[{"book":"حِزِقیال","chapter":"27","verse":"1-2","text":"خداوند به من فرمود:"},{"book":"حِزِقیال","chapter":"27","verse":"3","text":"«ای شهر مقتدر بندری، ای مرکز تجارت دنیا، به پیام خداوند یهوه گوش کن! می‌گویی که در تمام دنیا شهری زیباتر از تو نیست."},{"book":"حِزِقیال","chapter":"27","verse":"4","text":"تو حدود خود را به داخل دریا رسانیده‌ای و سازندگانت تو را مانند یک کشتی زیبا ساخته‌اند."},{"book":"حِزِقیال","chapter":"27","verse":"5","text":"ایشان تخته‌های تو را از بهترین صنوبرهای کوه هرمون درست کرده‌اند و دکلهای تو را از سروهای لبنان ساخته‌اند."},{"book":"حِزِقیال","chapter":"27","verse":"6","text":"پاروهایت از چوب بلوط ناحیهٔ باشان است. عرشهٔ تو را از چوب شمشاد ساحل جنوبی قبرس ساخته‌اند و با عاج آنها را زینت داده‌اند."},{"book":"حِزِقیال","chapter":"27","verse":"7","text":"بادبانهایت از بهترین پارچه‌های کتان گلدوزی شدهٔ مصر ساخته شده است. سایبان آبی و بنفش تو را از ناحیهٔ شرقی جزیرهٔ قبرس آورده‌اند."},{"book":"حِزِقیال","chapter":"27","verse":"8","text":"پاروزنان تو اهل صیدون و اَرواد هستند و ملوانان تو از ماهرترین افراد سرزمینت می‌باشند."},{"book":"حِزِقیال","chapter":"27","verse":"9","text":"کار قیراندود کردن درزهای کشتی‌ات به عهدهٔ مردان پیر و کارآزمودهٔ جِبال است. کشتی‌های پر از کالا از همه جا می‌آیند تا با تو داد و ستد نمایند."},{"book":"حِزِقیال","chapter":"27","verse":"10","text":"مردان سرزمینهای دور دست پارس، لود، و فوط جزو سپاهیان تو می‌باشند. آنها کمر به خدمت تو بسته‌اند و تو افتخار می‌کنی از اینکه ایشان سپرها و کلاهخودهای خود را بر دیوارهایت آویزان می‌کنند."},{"book":"حِزِقیال","chapter":"27","verse":"11","text":"سربازان ارواد بر دیوارهایت نگهبانی می‌دهند و مردان جماد بر برجهای تو دیدبانی می‌کنند. سپرهای خود را به ردیف روی دیوارها می‌آویزند و شکوه و زیبایی تو را کامل می‌کنند."},{"book":"حِزِقیال","chapter":"27","verse":"12","text":"«تو با ترشیش تجارت می‌کنی. از آنجا نقره، آهن، روی و سرب فراوان به بازارهایت می‌آید."},{"book":"حِزِقیال","chapter":"27","verse":"13","text":"تاجران یونان، توبال و ماشک برده‌ها و ظروف مفرغین برای تو می‌آورند،"},{"book":"حِزِقیال","chapter":"27","verse":"14","text":"و تاجران توجرمه، اسب بارکش، اسب جنگی و قاطر به تو می‌فروشند."},{"book":"حِزِقیال","chapter":"27","verse":"15","text":"«تاجران رودس و بازرگانان سرزمینهای ساحلی، مجذوب بازارهای تو هستند و عاج و چوب آبنوس را با کالاهای تو معاوضه می‌کنند."},{"book":"حِزِقیال","chapter":"27","verse":"16","text":"سوریه برای خرید کالاهای فراوانت تاجران خود را نزد تو می‌فرستد. آنها با خود زمرد، ارغوان، پارچه‌های گلدوزی شده، کتان لطیف، مرجان و عقیق می‌آورند."},{"book":"حِزِقیال","chapter":"27","verse":"17","text":"یهودا و اسرائیل تجار خود را با گندم، حلوا، عسل، روغن زیتون و بلسان نزد تو می‌فرستند."},{"book":"حِزِقیال","chapter":"27","verse":"18","text":"دمشق هم برای خرید کالا و صنایع گوناگون تو، شراب حلبون و پشم سفید سوری به تو می‌دهد."},{"book":"حِزِقیال","chapter":"27","verse":"19","text":"دانی‌ها و یونانیان اهل اوزال با تو روابط تجاری دارند و برایت آهن، سلیخه و نیشکر می‌آورند."},{"book":"حِزِقیال","chapter":"27","verse":"20","text":"و اهالی ددان نمدهای نفیس برای زین اسبانت به تو می‌فروشند."},{"book":"حِزِقیال","chapter":"27","verse":"21","text":"«عربها و بزرگان قیدار برایت بره و قوچ و بز می‌آورند."},{"book":"حِزِقیال","chapter":"27","verse":"22","text":"بازرگانان سبا و رعمه با همه نوع ادویه‌جات و جواهرات و طلا می‌آیند."},{"book":"حِزِقیال","chapter":"27","verse":"23","text":"تجار حران، کنه، عدن، سبا، آشور و کلمد نزد تو می‌آیند."},{"book":"حِزِقیال","chapter":"27","verse":"24","text":"آنها برای معامله با تو همه نوع کالا می‌آورند لباسهای فاخر، پارچه‌های آبی، پارچه‌های گلدوزی شده، فرشهای رنگارنگ، طنابها و ریسمانهای نفیس."},{"book":"حِزِقیال","chapter":"27","verse":"25","text":"کالاهای تو با کشتی‌های بزرگ تجاری حمل می‌شوند. انبارهای جزیرهٔ تو پر و لبریزند!"},{"book":"حِزِقیال","chapter":"27","verse":"26","text":"ولی رهبرانت، کشتی سرزمین تو را به وسط دریا می‌رانند؛ در آنجا کشتی تو گرفتار تندباد شرقی شده، در قلب دریا در هم شکسته خواهد شد."},{"book":"حِزِقیال","chapter":"27","verse":"27","text":"همه چیز تو از دست خواهد رفت. اموال و کالاها، ناخدایان و ملوانان، کشتی‌سازان و بازرگانان، سربازان و همهٔ قوم تو در روز در هم شکسته شدن کشتی‌ات در دریا غرق خواهند شد."},{"book":"حِزِقیال","chapter":"27","verse":"28","text":"از فریاد ناخدایان تو سواحل دریا تکان خواهند خورد."},{"book":"حِزِقیال","chapter":"27","verse":"29","text":"«همهٔ دریانوردان به خشکی خواهند آمد و در ساحل ایستاده، نگاه خواهند کرد."},{"book":"حِزِقیال","chapter":"27","verse":"30","text":"به تلخی خواهند گریست، خاک بر سر خود خواهند ریخت و در خاکستر خواهند غلطید."},{"book":"حِزِقیال","chapter":"27","verse":"31","text":"از غصه و ناراحتی موی سر خود را خواهند کند، لباس ماتم پوشیده؛ با تلخی جان برایت گریه خواهند کرد. آنها عزا خواهند گرفت"},{"book":"حِزِقیال","chapter":"27","verse":"32","text":"و این مرثیه را برای تو خواهند خواند: ”در تمام دنیا شهری به زیبایی و عظمت صور نبود، ولی ببینید حالا چگونه در وسط دریا خاموش شده است!"},{"book":"حِزِقیال","chapter":"27","verse":"33","text":"ای صور اموال و ثروت تو بسیاری از قومها را سیر می‌کرد. پادشاهان جهان را با کالاهای صادراتی خود ثروتمند می‌نمودی."},{"book":"حِزِقیال","chapter":"27","verse":"34","text":"اما اینک در هم شکسته شده، زیر دریا مدفون گشته‌ای. تمام کالاها و کارکنانت با تو هلاک شده‌اند."},{"book":"حِزِقیال","chapter":"27","verse":"35","text":"همهٔ ساحل‌نشینان از آنچه که به سر تو آمده است حیرانند. پادشاهان ایشان وحشتزده و پریشانحال می‌باشند."},{"book":"حِزِقیال","chapter":"27","verse":"36","text":"تجار ممالک سر خود را تکان می‌دهند، چون سرنوشت تو وحشتناک است و تو برای همیشه از بین رفته‌ای.“»"}]}