{"data":[{"book":"حِزِقیال","chapter":"23","verse":"1","text":"بار دیگر خداوند با من سخن گفت و فرمود:"},{"book":"حِزِقیال","chapter":"23","verse":"2-3","text":"«ای پسر انسان، دو خواهر بودند که در جوانی در مصر به زناکاری و روسپی‌گری کشانده شدند.23‏:2‏و3 آنچه که در این باب به صورت تمثیل بازگو شده، به وقایع مختلف تاریخ بنی‌اسرائیل و گناهان ایشان اشاره دارد."},{"book":"حِزِقیال","chapter":"23","verse":"4","text":"نام خواهر بزرگتر، اهوله، و نام خواهر کوچکتر اهولیبه بود. این دو خواهر، یکی سامره است و دیگری اورشلیم! من با آن دو ازدواج کردم و آنها برایم پسران و دختران زاییدند."},{"book":"حِزِقیال","chapter":"23","verse":"5","text":"ولی بعد، اهوله از من روگرداند و به بتها دل بست و عاشق و دلباخته همسایه‌اش، قوم آشور شد،"},{"book":"حِزِقیال","chapter":"23","verse":"6","text":"چون آنها جوانانی جذاب و خوش‌اندام، فرماندهان و سردارانی با لباسهای آبی خوشرنگ و سوارکارانی ماهر بودند."},{"book":"حِزِقیال","chapter":"23","verse":"7","text":"پس، او با آنها که برگزیده‌ترین مردان آشور بودند زنا کرد، بتهایشان را پرستید و خود را نجس ساخت."},{"book":"حِزِقیال","chapter":"23","verse":"8","text":"علّتش این بود که وقتی مصر را ترک گفت، از فاحشگی دست نکشید، بلکه همچون دوران جوانی‌اش که با مصری‌ها همخواب می‌شد و زنا می‌کرد، به هرزگی خود ادامه داد."},{"book":"حِزِقیال","chapter":"23","verse":"9","text":"«پس، من او را به دست آشوری‌ها تسلیم نمودم، به دست کسانی که خدایانشان را اینقدر دوست می‌داشت!"},{"book":"حِزِقیال","chapter":"23","verse":"10","text":"ایشان رختهای او را کندند و او را کشتند و بچه‌هایش را برای بردگی با خود بردند. زنان دیگر از سرنوشت او درس عبرت گرفتند و دانستند که او به سزای اعمالش رسیده است."},{"book":"حِزِقیال","chapter":"23","verse":"11","text":"«اهولیبه، یعنی اورشلیم، با اینکه دید بر سر خواهرش چه آمد، اما در هوسرانی و زناکاری از او هم فاسدتر شد."},{"book":"حِزِقیال","chapter":"23","verse":"12","text":"او به همسایه خود قوم آشور، دل بست که مردانی جذاب، خوش‌اندام و سرداران و سوارکارانی با لباسهای آبی خوشرنگ بودند."},{"book":"حِزِقیال","chapter":"23","verse":"13","text":"دیدم که او نیز آلوده شد و به راه خواهر بزرگترش رفت."},{"book":"حِزِقیال","chapter":"23","verse":"14-15","text":"«او روز‌به‌روز بیشتر در عمق فساد غرق می‌شد. او مجذوب تصاویری گردید که بر دیوار نقش شده بود، تصاویر سرداران بابِلی با لباسهای قرمز، کمربندهای زیبا و کلاه‌های رنگارنگ!"},{"book":"حِزِقیال","chapter":"23","verse":"16","text":"وقتی این تصاویر را دید، شعله عشق بابِلی‌ها در دلش زبانه کشید. پس قاصدانی فرستاد و ایشان را نزد خود دعوت کرد."},{"book":"حِزِقیال","chapter":"23","verse":"17","text":"آنها نیز آمده، با او زنا کردند و آنقدر او را بی‌عصمت و نجس ساختند که سرانجام از ایشان متنفر شد و با ایشان قطع رابطه نمود."},{"book":"حِزِقیال","chapter":"23","verse":"18","text":"«من هم وقتی دیدم که اینچنین خود را در اختیار دیگران می‌گذارد تا با او زنا کنند، از او بیزار شدم، همان‌گونه که از خواهرش بیزار شده بودم."},{"book":"حِزِقیال","chapter":"23","verse":"19-20","text":"اما او دوران جوانی و زناکاریهای خود را در مصر به یاد آورد و به فساد و هوسرانی خود افزود و با مردان شهوتران به فسق و فجور پرداخت."},{"book":"حِزِقیال","chapter":"23","verse":"21","text":"بله، او با حسرت، به فساد و هرزگی خود در مصر می‌اندیشید، به دورانی که بکارت خود را در اختیار مصری‌ها گذاشت!"},{"book":"حِزِقیال","chapter":"23","verse":"22","text":"«حال، ای اهولیبه، خداوند یهوه چنین می‌فرماید:"},{"book":"حِزِقیال","chapter":"23","verse":"23","text":"بله، بابِلیان و تمام کلدانیان از فقود، شوع و قوع، و به همراه ایشان همهٔ آشوری‌ها که جوانانی خوب چهره و والامقام و چابک سوارند، خواهند آمد."},{"book":"حِزِقیال","chapter":"23","verse":"24","text":"ایشان از شمال با سپاهی آماده، همراه با کالسکه‌ها و ارابه‌ها به جنگ تو خواهند آمد. مردانی که تا دندان مسلح می‌باشند، از هر سو تو را محاصره خواهند کرد و من تو را به ایشان تسلیم خواهم نمود تا مطابق راه و رسم خودشان، تو را مجازات نمایند."},{"book":"حِزِقیال","chapter":"23","verse":"25","text":"آتش خشم من بر تو شعله‌ور خواهد شد و خواهم گذاشت که با غضب با تو رفتار کنند. آنان بینی و گوشهایت را خواهند برید، بازماندگانت را خواهند کشت و فرزندانت را به اسارت خواهند برد؛ و هر چه باقی بماند، خواهند سوزاند؛"},{"book":"حِزِقیال","chapter":"23","verse":"26","text":"ایشان رختهایت را خواهند کند و جواهرات زیبایت را به یغما خواهند برد."},{"book":"حِزِقیال","chapter":"23","verse":"27","text":"«آنگاه به هرزگی و زناکاری‌ات که از مصر به ارمغان آورده‌ای، پایان خواهم داد تا دیگر مشتاق مصر و خدایانش نباشی."},{"book":"حِزِقیال","chapter":"23","verse":"28","text":"زیرا من تو را در چنگ دشمنانت رها خواهم نمود، یعنی در چنگ همان کسانی که از ایشان بیزار و متنفر هستی."},{"book":"حِزِقیال","chapter":"23","verse":"29","text":"آنان با نفرت و کینه، هر چه که داری به زور گرفته، لخت و عریان رهایت خواهند کرد تا رسوایی و زناکاری‌ات بر همه آشکار شود."},{"book":"حِزِقیال","chapter":"23","verse":"30","text":"«تمام این بلاها به این علّت بر سرت می‌آید که خدایان قومهای دیگر را پرستش نمودی و با این کار، خود را نجس و ناپاک ساختی؛"},{"book":"حِزِقیال","chapter":"23","verse":"31","text":"تو راه خواهرت را در پیش گرفتی، بنابراین، من از جام او به تو نیز خواهم نوشانید."},{"book":"حِزِقیال","chapter":"23","verse":"32","text":"«خداوند یهوه چنین می‌گوید:"},{"book":"حِزِقیال","chapter":"23","verse":"33","text":"مستی و اضطراب دامنگیرت خواهد شد، زیرا جام تو مانند جام خواهرت لبریز از دهشت و ویرانی خواهد شد."},{"book":"حِزِقیال","chapter":"23","verse":"34","text":"تو آن جام را تا به آخر سر خواهی کشید. سپس آن را خُرد خواهی کرد و به سینۀ خود خواهی کوبید. من، خداوند یهوه این را می‌گویم!"},{"book":"حِزِقیال","chapter":"23","verse":"35","text":"«از آنجا که مرا فراموش کردی و از من روگردان شدی، سزای زناکاریها و گناهانت را خواهی دید!"},{"book":"حِزِقیال","chapter":"23","verse":"36","text":"«ای پسر انسان، اهوله و اهولیبه را محکوم کن! گناهان کثیفشان را اعلام نما!"},{"book":"حِزِقیال","chapter":"23","verse":"37","text":"ایشان مرتکب زنا و قتل شدند، بت‌پرستی کردند، و پسرانی را که برای من زاییده بودند بر مذبحهای خود قربانی کرده، سوزاندند."},{"book":"حِزِقیال","chapter":"23","verse":"38","text":"علاوه بر این کارها، در همان روز، خانهٔ مرا نجس کردند و روز شَبّات را بی‌حرمت ساختند."},{"book":"حِزِقیال","chapter":"23","verse":"39","text":"آری، در همان روزی که فرزندان خود را برای بتهایشان قربانی کردند، به خانه من آمدند تا آن را بی‌حرمت سازند. آری، با این عملشان خانۀ مرا آلوده کردند!"},{"book":"حِزِقیال","chapter":"23","verse":"40","text":"«این دو خواهر قاصدانی نیز به سرزمینهای دور دست فرستادند تا مردان آنجا را فرا خوانند، یعنی کاهنان و بتهایشان را. هنگامی که آمدند، با استقبال گرم آن دو روبرو شدند. آن دو خواهر، همچون روسپی‌ها، استحمام کردند، به چشمانشان سرمه کشیدند، و خود را به بهترین زیورآلات آراستند."},{"book":"حِزِقیال","chapter":"23","verse":"41","text":"آنگاه با هم روی رختخواب زیبای قلابدوزی نشستند و بخور و روغنی را که از آنِ خانه من بود، بر سفره‌ای در مقابل خود گذاردند."},{"book":"حِزِقیال","chapter":"23","verse":"42","text":"از آنجا صدای مردان عیاش شنیده می‌شد، مردانی هرزه، میگسار و بیابانگرد؛ آنها النگو به دست ایشان کردند و تاج زیبا بر سرشان گذاردند."},{"book":"حِزِقیال","chapter":"23","verse":"43","text":"با خود گفتم که آیا ایشان رغبت می‌کنند با این فاحشه‌های زشت و فرتوت زنا کنند؟"},{"book":"حِزِقیال","chapter":"23","verse":"44","text":"با این حال، ایشان با همان میل و رغبت مردان شهوترانی که پیش فاحشه‌ها می‌روند، نزد اُهوله و اُهولیبه23‏:44 منظور سامره و اورشلیم است.، این روسپی‌های بی‌حیا رفتند!"},{"book":"حِزِقیال","chapter":"23","verse":"45","text":"بنابراین، اشخاص درستکار، آن دو را محکوم خواهند کرد، زیرا زناکارند و دستشان به خون آلوده است."},{"book":"حِزِقیال","chapter":"23","verse":"46","text":"«از این رو، من جماعت بزرگی را علیه ایشان خواهم فرستاد تا ایشان را پریشان ساخته، تاراج نمایند."},{"book":"حِزِقیال","chapter":"23","verse":"47","text":"آن جماعت آنان را سنگسار کرده، با شمشیر خواهند درید؛ پسران و دختران ایشان را خواهند کشت و خانه‌هایشان را خواهند سوزاند."},{"book":"حِزِقیال","chapter":"23","verse":"48","text":"آنگاه در این سرزمین، به هرزگی و زناکاری پایان خواهم داد، تا این درس عبرتی گردد برای آنانی که بت‌پرستی را دوست می‌دارند."},{"book":"حِزِقیال","chapter":"23","verse":"49","text":"آن دو خواهر به سزای تمام زناکاریها و بت‌پرستی‌هایشان خواهند رسید. آنگاه خواهند دانست که من خداوند یهوه می‌باشم!»"}]}