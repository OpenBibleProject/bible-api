{"data":[{"book":"حِزِقیال","chapter":"19","verse":"1","text":"خداوند فرمود که برای رهبران اسرائیل این مرثیه را بخوانم:"},{"book":"حِزِقیال","chapter":"19","verse":"2","text":"«مادر تو که بود؟ او ماده شیری بود که فرزندانش را میان شیران ژیان بزرگ می‌کرد!"},{"book":"حِزِقیال","chapter":"19","verse":"3","text":"او یکی از بچه‌های خود را تربیت کرد تا شیری ژیان گردد. آن شیربچه شکار کردن را آموخت و آدمخوار شد."},{"book":"حِزِقیال","chapter":"19","verse":"4","text":"وقتی خبر او به گوش قومها رسید، آنها شکارچیان خود را فرستادند و او را در دام انداختند و به زنجیر کشیده، به مصر بردند."},{"book":"حِزِقیال","chapter":"19","verse":"5","text":"«وقتی مادرش از او قطع امید کرد، یکی دیگر از بچه‌های خود را گرفت و او را تربیت نمود تا شیری نیرومند گردد."},{"book":"حِزِقیال","chapter":"19","verse":"6","text":"وقتی او بزرگ شد، شکار کردن را آموخت و آدمخوار شد و رهبر شیران گردید."},{"book":"حِزِقیال","chapter":"19","verse":"7","text":"او کاخها را خراب و شهرها را ویران کرد. مزرعه‌ها را بایر نمود و محصولاتشان را از بین برد. مردم همه از شنیدن غرش او، به خود می‌لرزیدند!"},{"book":"حِزِقیال","chapter":"19","verse":"8","text":"پس قومهای جهان از هر سو بر او هجوم آورده، او را به دام انداختند و اسیرش کردند."},{"book":"حِزِقیال","chapter":"19","verse":"9","text":"سپس او را به زنجیر کشیدند و در قفس گذاشتند و به حضور پادشاه بابِل بردند. در آنجا او را تحت مراقبت نگه داشتند تا بار دیگر غرشش در کوههای اسرائیل شنیده نشود."},{"book":"حِزِقیال","chapter":"19","verse":"10","text":"«مادر تو همچون درخت انگوری بود که در کنار نهر آب، در اثر آب فراوان، همیشه تر و تازه و پر شاخ و برگ بود."},{"book":"حِزِقیال","chapter":"19","verse":"11","text":"شاخه‌های قوی و محکم آن برای عصای سلاطین مناسب بود. آن درخت از درختان دیگر بلندتر گردید به حدی که از دور جلب توجه می‌کرد."},{"book":"حِزِقیال","chapter":"19","verse":"12","text":"اما دستانی خشمگین، آن درخت را ریشه‌کن کرده، بر زمین انداخت. باد شرقی شاخه‌های نیرومندش را شکست و خشک کرد و آتش، آنها را سوزاند."},{"book":"حِزِقیال","chapter":"19","verse":"13","text":"اکنون آن درخت در بیابان کاشته شده است، در زمینی خشک و بی‌آب!"},{"book":"حِزِقیال","chapter":"19","verse":"14","text":"از درون می‌پوسد و میوه‌اش از بین می‌رود، و از آن یک شاخه محکم نیز برای عصای سلاطین باقی نمی‌ماند.»"}]}