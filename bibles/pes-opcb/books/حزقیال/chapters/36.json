{"data":[{"book":"حِزِقیال","chapter":"36","verse":"1","text":"«ای پسر انسان، به کوههای اسرائیل نبوّت کن و بگو: ای کوههای اسرائیل به پیغام خداوند گوش دهید."},{"book":"حِزِقیال","chapter":"36","verse":"2","text":"خداوند یهوه چنین می‌فرماید: دشمنانتان به شما اهانت کرده، بلندیهای قدیمی شما را از آن خودشان می‌دانند."},{"book":"حِزِقیال","chapter":"36","verse":"3","text":"آنها از هر طرف شما را تار و مار کرده، به سرزمینهای مختلف برده‌اند و شما مورد ملامت و تمسخر آنان قرار گرفته‌اید."},{"book":"حِزِقیال","chapter":"36","verse":"4","text":"پس ای کوههای اسرائیل، به کلام من که خداوند یهوه هستم گوش فرا ده! به کوهها و تپه‌ها، وادیها و دره‌ها، مزارع و شهرهایی که مدتهاست به‌وسیلۀ قومهای خدانشناس همسایهٔ شما ویران شده و مورد تمسخر قرار گرفته‌اند، می‌گویم:"},{"book":"حِزِقیال","chapter":"36","verse":"5","text":"خشم من بر ضد این قومها، بخصوص اَدوم، شعله‌ور شده است، چون زمین مرا با شادی و با اهانت به قوم من، تصرف نمودند."},{"book":"حِزِقیال","chapter":"36","verse":"6","text":"«پس، ای حِزِقیال، پیشگویی کن و به کوهها و تپه‌ها، به وادیها و دره‌های اسرائیل بگو که خداوند یهوه می‌فرماید: من از اینکه قومهای همجوارتان شما را تحقیر کرده‌اند سخت خشمگین هستم."},{"book":"حِزِقیال","chapter":"36","verse":"7","text":"من خودم به شما قول می‌دهم که این قومها مورد تحقیر قرار خواهند گرفت."},{"book":"حِزِقیال","chapter":"36","verse":"8","text":"ولی بر کوههای اسرائیل درختان دوباره سبز خواهند شد و برای شما که قوم من هستید میوه خواهند آورد و شما به سرزمین خویش باز خواهید گشت."},{"book":"حِزِقیال","chapter":"36","verse":"9","text":"من همراه شما هستم و وقتی زمین را شیار کرده، در آن بذر بپاشید، شما را برکت خواهم داد."},{"book":"حِزِقیال","chapter":"36","verse":"10","text":"در سراسر اسرائیل، جمعیت شما را افزایش می‌دهم و شهرهای ویران شده را بنا نموده، آنها را پر از جمعیت می‌کنم."},{"book":"حِزِقیال","chapter":"36","verse":"11","text":"نه فقط مردم، بلکه گله‌های گاو و گوسفند شما را هم بارور می‌سازم. شهرهای شما مثل گذشته آباد خواهند شد و من شما را بیش از پیش برکت داده، کامیاب خواهم ساخت. آنگاه خواهید دانست که من یهوه هستم."},{"book":"حِزِقیال","chapter":"36","verse":"12","text":"ای اسرائیل که قوم من هستید، من شما را به سرزمین‌تان باز می‌گردانم تا بار دیگر در آن ساکن شوید. آن سرزمین متعلق به شما خواهد بود و دیگر نخواهم گذاشت فرزندان شما از قحطی بمیرند.»"},{"book":"حِزِقیال","chapter":"36","verse":"13","text":"خداوند یهوه می‌فرماید: «قومهای دیگر به شما طعنه می‌زنند و می‌گویند: ”اسرائیل سرزمینی است که ساکنان خود را می‌بلعد و داغ فرزندانشان را بر دل آنها می‌گذارد!“"},{"book":"حِزِقیال","chapter":"36","verse":"14","text":"ولی من که خداوند یهوه هستم، می‌گویم که آنها دیگر این سخنان را بر زبان نخواهند آورد، زیرا مرگ و میر در اسرائیل کاهش خواهد یافت."},{"book":"حِزِقیال","chapter":"36","verse":"15","text":"آن قومها دیگر شما را سرزنش و مسخره نخواهند کرد، چون دیگر سبب لغزش قوم خود نخواهید بود. این را من که خداوند یهوه هستم می‌گویم.»"},{"book":"حِزِقیال","chapter":"36","verse":"16","text":"پیغام دیگری از جانب خداوند بر من نازل شد:"},{"book":"حِزِقیال","chapter":"36","verse":"17","text":"«ای پسر انسان، وقتی بنی‌اسرائیل در سرزمین خودشان زندگی می‌کردند، آن را با اعمال زشت خود نجس نمودند. رفتار ایشان در نظر من مثل یک پارچهٔ کثیف و نجس بود."},{"book":"حِزِقیال","chapter":"36","verse":"18","text":"آن سرزمین را با آدمکشی و بت‌پرستی آلوده ساختند. به این دلیل بود که من خشم خود را بر ایشان فرو ریختم."},{"book":"حِزِقیال","chapter":"36","verse":"19","text":"آنان را به سرزمینهای دیگر تبعید کردم و به این طریق ایشان را به سبب تمام اعمال و رفتار بدشان مجازات نمودم."},{"book":"حِزِقیال","chapter":"36","verse":"20","text":"اما وقتی در میان سرزمینها پراکنده شدند، باعث بی‌حرمتی نام قدوس من گشتند، زیرا قومهای دیگر دربارهٔ ایشان گفتند: ”اینها قوم یهوه هستند که از سرزمین خود رانده شده‌اند.“"},{"book":"حِزِقیال","chapter":"36","verse":"21","text":"من به فکر نام قدوس خود هستم که شما آن را در بین قومهای دیگر بی‌حرمت کرده‌اید."},{"book":"حِزِقیال","chapter":"36","verse":"22","text":"«پس، به قوم اسرائیل بگو من که خداوند یهوه هستم می‌گویم شما را دوباره به سرزمین‌تان باز می‌گردانم، ولی این کار را نه به خاطر شما بلکه به خاطر نام قدوس خود می‌کنم که شما در میان قومها آن را بی‌حرمت نموده‌اید."},{"book":"حِزِقیال","chapter":"36","verse":"23","text":"عظمت نام خود را که شما آن را در میان قومهای دیگر بی‌حرمت کردید، در میان شما آشکار خواهم ساخت، آنگاه مردم دنیا خواهند دانست که من یهوه هستم."},{"book":"حِزِقیال","chapter":"36","verse":"24","text":"من شما را از میان قومهای دیگر جمع کرده، به سرزمین‌تان باز می‌گردانم."},{"book":"حِزِقیال","chapter":"36","verse":"25","text":"آنگاه آب پاک بر شما خواهم ریخت تا از بت‌پرستی و تمام گناهان دیگر پاک شوید."},{"book":"حِزِقیال","chapter":"36","verse":"26","text":"به شما قلبی تازه خواهم داد و روحی تازه در باطن شما خواهم نهاد. دل سنگی و نامطیع را از شما خواهم گرفت و قلبی نرم و مطیع به شما خواهم داد."},{"book":"حِزِقیال","chapter":"36","verse":"27","text":"روح خود را در شما خواهم نهاد تا احکام و قوانین مرا اطاعت نمایید."},{"book":"حِزِقیال","chapter":"36","verse":"28","text":"«شما در سرزمین اسرائیل که به اجدادتان دادم ساکن خواهید شد. شما قوم من می‌شوید و من خدای شما."},{"book":"حِزِقیال","chapter":"36","verse":"29","text":"شما را از همهٔ گناهانتان پاک می‌کنم و غلهٔ فراوان به شما داده، به قحطی پایان می‌دهم."},{"book":"حِزِقیال","chapter":"36","verse":"30","text":"میوهٔ درختان و محصول مزارعتان را زیاد می‌کنم تا دیگر به علّت قحطی مورد تمسخر قومهای همجوار قرار نگیرید."},{"book":"حِزِقیال","chapter":"36","verse":"31","text":"آنگاه گناهان گذشتهٔ خود را به یاد خواهید آورد و برای کارهای زشت و قبیحی که کرده‌اید از خود متنفر و بیزار خواهید شد."},{"book":"حِزِقیال","chapter":"36","verse":"32","text":"ولی بدانید که این کارها را به خاطر شما نمی‌کنم. پس ای قوم اسرائیل، از کارهایی که کرده‌اید، خجالت بکشید!»"},{"book":"حِزِقیال","chapter":"36","verse":"33","text":"خداوند یهوه می‌فرماید: «وقتی گناهانتان را پاک سازم، دوباره شما را به وطنتان اسرائیل می‌آورم و ویرانه‌ها را آباد می‌کنم."},{"book":"حِزِقیال","chapter":"36","verse":"34","text":"زمینها دوباره شیار خواهند شد و دیگر در نظر رهگذران بایر نخواهند بود؛"},{"book":"حِزِقیال","chapter":"36","verse":"35","text":"و آنها خواهند گفت: ”این زمینی که ویران شده بود، اکنون همچون باغ عدن شده است! شهرهای خراب دوباره بنا گردیده و دورشان حصار کشیده شده و پر از جمعیت گشته‌اند.“"},{"book":"حِزِقیال","chapter":"36","verse":"36","text":"آنگاه تمام قومهای همجواری که هنوز باقی مانده‌اند، خواهند دانست من که خداوند هستم شهرهای خراب را آباد کرده و در زمینهای متروک محصول فراوان به بار آورده‌ام. من که یهوه هستم این را گفته‌ام و بدان عمل می‌کنم.»"},{"book":"حِزِقیال","chapter":"36","verse":"37","text":"خداوند یهوه می‌فرماید: «من بار دیگر دعاهای قوم اسرائیل را اجابت خواهم کرد و ایشان را مثل گلهٔ گوسفند زیاد خواهم نمود."},{"book":"حِزِقیال","chapter":"36","verse":"38","text":"شهرهای متروکشان از جمعیت مملو خواهد گشت درست مانند روزهای عید که اورشلیم از گوسفندان قربانی، پر می‌شد. آنگاه خواهند دانست که من یهوه هستم.»"}]}