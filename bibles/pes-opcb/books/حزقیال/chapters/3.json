{"data":[{"book":"حِزِقیال","chapter":"3","verse":"1","text":"او همچنین فرمود: «ای پسر انسان، آنچه را که به تو می‌دهم، بخور. این طومار را بخور! بعد برو و پیغام آن را به قوم اسرائیل برسان.»"},{"book":"حِزِقیال","chapter":"3","verse":"2","text":"پس دهانم را باز کردم و او طومار را در دهانم گذاشت تا بخورم."},{"book":"حِزِقیال","chapter":"3","verse":"3","text":"سپس گفت: «همه را بخور و شکمت را از آن پر کن!» من نیز آن را خوردم؛ طعمش مثل عسل شیرین بود."},{"book":"حِزِقیال","chapter":"3","verse":"4","text":"آنگاه گفت: «ای پسر انسان، نزد خاندان اسرائیل برو و سخنان مرا به ایشان بگو."},{"book":"حِزِقیال","chapter":"3","verse":"5","text":"تو را به سرزمینی دور و بیگانه نمی‌فرستم که نتوانی زبانشان را بفهمی."},{"book":"حِزِقیال","chapter":"3","verse":"6","text":"تو نزد قبایلی که زبانهای عجیب و غریب و مشکل دارند، نمی‌روی؛ هر چند اگر نزد آنها می‌رفتی، به تو گوش می‌دادند."},{"book":"حِزِقیال","chapter":"3","verse":"7","text":"تو را نزد قوم اسرائیل می‌فرستم، ولی ایشان به سخنان تو توجهی نخواهند کرد، چون از من روگردان هستند. ایشان همگی سنگدل و سرسخت می‌باشند."},{"book":"حِزِقیال","chapter":"3","verse":"8","text":"بنابراین، اینک تو را نیز مانند آنها سرسخت می‌سازم،"},{"book":"حِزِقیال","chapter":"3","verse":"9","text":"تا در مقابل ایشان مثل الماس، سخت و مانند صخره، محکم باشی. پس، از این یاغیان نترس!"},{"book":"حِزِقیال","chapter":"3","verse":"10","text":"«ای پسر انسان، تمام سخنان مرا در فکر و دل خود جای بده و به آنها توجه کن."},{"book":"حِزِقیال","chapter":"3","verse":"11","text":"آنگاه نزد قومت که در تبعید هستند برو و کلام مرا به ایشان اعلام نما؛ چه گوش دهند و چه ندهند.»"},{"book":"حِزِقیال","chapter":"3","verse":"12","text":"سپس روح خدا مرا از زمین بلند کرد و وقتی جلال خداوند از جایگاهش بلند شد، از پشت سر خود صدای غرش عظیمی شنیدم."},{"book":"حِزِقیال","chapter":"3","verse":"13","text":"این غرش از به هم خوردن بالهای موجودات و چرخهای کنار آنها برمی‌خاست."},{"book":"حِزِقیال","chapter":"3","verse":"14","text":"روح، مرا برداشت و بُرد. من با تلخی و با خشم رفتم، ولی دست پرقدرت خداوند بر من بود."},{"book":"حِزِقیال","chapter":"3","verse":"15","text":"سپس به تل ابیب، در کنار رود کِبار، نزد یهودیان تبعیدی آمدم. در حالی که غرق در حیرت و اندیشه بودم، هفت روز در میان ایشان نشستم."},{"book":"حِزِقیال","chapter":"3","verse":"16","text":"در پایان آن هفت روز، خداوند به من فرمود:"},{"book":"حِزِقیال","chapter":"3","verse":"17","text":"«ای پسر انسان، من تو را برای اسرائیل به دیدبانی گماشته‌ام تا هرگاه هشداری برای قومم داشته باشم، تو آن را به ایشان برسانی."},{"book":"حِزِقیال","chapter":"3","verse":"18","text":"اگر من به شخص بدکاری هشدار بدهم که محکوم به هلاکت است، و تو این هشدار را به او نرسانی، او توبه نخواهد کرد و نجات نخواهد یافت. در این صورت او به سبب گناهش هلاک خواهد شد؛ اما من تو را مسئول هلاکت او خواهم دانست و انتقام خون او را از تو خواهم گرفت."},{"book":"حِزِقیال","chapter":"3","verse":"19","text":"ولی اگر به او هشدار دهی، و او باز به گناه خود ادامه دهد و توبه نکند، آنگاه او در گناهان خود خواهد مرد؛ اما تو مسئول نخواهی بود."},{"book":"حِزِقیال","chapter":"3","verse":"20","text":"اگر شخص پاک و درستکاری، بدکار و گناهکار شود و تو او را از عاقبت کارش آگاه نسازی، من او را هلاک می‌کنم و او در گناهانش خواهد مرد و اعمال خوب گذشته‌اش نیز تأثیری در محکومیتش نخواهد داشت؛ اما من تو را مسئول هلاکت او خواهم دانست و تو را مجازات خواهم نمود،"},{"book":"حِزِقیال","chapter":"3","verse":"21","text":"ولی اگر به او اخطار کنی و او توبه کند، زنده خواهد ماند و تو نیز جان خود را نجات خواهی داد.»"},{"book":"حِزِقیال","chapter":"3","verse":"22","text":"در آنجا دست خداوند بر من قرار گرفت و او به من فرمود: «برخیز و به بیابان برو و من در آنجا با تو سخن خواهم گفت.»"},{"book":"حِزِقیال","chapter":"3","verse":"23","text":"من نیز برخاستم و رفتم. در آنجا شکوه و جلال خداوند را دیدم، درست همان‌گونه که در رؤیای اول دیده بودم! آنگاه به روی خود به خاک افتادم."},{"book":"حِزِقیال","chapter":"3","verse":"24","text":"سپس روح خدا داخل من شد و مرا از زمین بلند کرد و چنین فرمود: «به خانه‌ات برو و خود را در آنجا زندانی کن."},{"book":"حِزِقیال","chapter":"3","verse":"25","text":"تو را با طناب خواهند بست تا نتوانی حرکت کنی."},{"book":"حِزِقیال","chapter":"3","verse":"26","text":"زبانت را به کامت خواهم چسباند تا نتوانی این یاغیان را توبیخ و نصیحت کنی."},{"book":"حِزِقیال","chapter":"3","verse":"27","text":"اما هرگاه پیغامی به تو بدهم، زبانت را خواهم گشود تا بتوانی سخن بگویی و کلام مرا به ایشان اعلام نمایی. بعضی به تو گوش خواهند داد و برخی گوش نخواهند داد، چون قومی یاغی هستند.»"}]}