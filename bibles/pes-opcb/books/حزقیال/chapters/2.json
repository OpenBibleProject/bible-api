{"data":[{"book":"حِزِقیال","chapter":"2","verse":"1","text":"او به من فرمود: «ای پسر انسان، برخیز و بایست تا با تو سخن گویم.»"},{"book":"حِزِقیال","chapter":"2","verse":"2","text":"هنگامی که او با من تکلم می‌کرد، روح خدا داخل من شد و مرا برخیزاند. آنگاه آن صدا را باز شنیدم،"},{"book":"حِزِقیال","chapter":"2","verse":"3","text":"که به من گفت: «ای پسر انسان، من تو را نزد بنی‌اسرائیل می‌فرستم، نزد قومی یاغی که علیه من طغیان کرده‌اند. ایشان و پدرانشان همواره نسبت به من گناه ورزیده‌اند."},{"book":"حِزِقیال","chapter":"2","verse":"4","text":"آنان قومی هستند سنگدل و سرکش، اما من تو را می‌فرستم تا کلام مرا به ایشان بیان نمایی."},{"book":"حِزِقیال","chapter":"2","verse":"5","text":"این یاغیان چه بشنوند، چه نشنوند، این را خواهند دانست که در میان آنها نبی‌ای وجود دارد."},{"book":"حِزِقیال","chapter":"2","verse":"6","text":"«ای پسر انسان، از ایشان نترس! اگرچه تهدیدهای این قوم یاغی مانند خار و همچون نیش عقرب باشد، باکی نداشته باش!"},{"book":"حِزِقیال","chapter":"2","verse":"7","text":"چه گوش بدهند، چه ندهند، تو کلام مرا به گوش آنها برسان و فراموش نکن که ایشان، قومی یاغی و سرکش هستند."},{"book":"حِزِقیال","chapter":"2","verse":"8","text":"«ای پسر انسان، به آنچه که به تو می‌گویم گوش کن و مانند ایشان یاغی نباش! دهانت را باز کن و هر چه به تو می‌دهم، بخور.»"},{"book":"حِزِقیال","chapter":"2","verse":"9-10","text":"آنگاه نگاه کردم و دیدم دستی به طرف من آمد و طوماری با خود آورد. وقتی طومار را باز کرد، دیدم که هر دو طرفش مطالبی نوشته شده، مطالبی که حاکی از اندوه، ماتم و نابودی است."}]}