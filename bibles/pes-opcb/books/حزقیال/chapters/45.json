{"data":[{"book":"حِزِقیال","chapter":"45","verse":"1","text":"«وقتی زمین میان قبایل اسرائیل تقسیم می‌شود، باید یک قسمت از آن به عنوان ملک مقدّس به خداوند وقف گردد. این ملک باید طولش دوازده کیلومتر و نیم و عرضش ده کیلومتر باشد. تمام این ملک، مقدّس خواهد بود."},{"book":"حِزِقیال","chapter":"45","verse":"2-3","text":"این ملک مقدّس باید به دو قسمت مساوی تقسیم شود به طوری که طول هر قسمت دوازده کیلومتر و نیم و عرض آن پنج کیلومتر باشد. در یکی از این دو قسمت، باید خانهٔ خدا ساخته شود. مساحت خانهٔ خدا دویست و پنجاه مترمربع باشد و زمین اطراف آن به عرض بیست و پنج متر خالی بماند."},{"book":"حِزِقیال","chapter":"45","verse":"4","text":"این قسمت از زمین، مقدّس خواهد بود. منازل کاهنانی که در خانهٔ خدا خدمت می‌کنند، و نیز خانهٔ خدا در این قسمت از ملک مقدّس ساخته خواهد شد."},{"book":"حِزِقیال","chapter":"45","verse":"5","text":"قسمت دیگر ملک مقدّس، که آن هم دوازده کیلومتر و نیم طول و پنج کیلومتر عرض دارد باید برای محل سکونت لاویان که در خانهٔ خدا خدمت می‌کنند اختصاص یابد."},{"book":"حِزِقیال","chapter":"45","verse":"6","text":"«کنار ملک مقدّس یک قطعه زمین دیگر هم به طول دوازده کیلومتر و نیم و عرض دو کیلومتر و نیم در نظر گرفته شود. در این زمین، یک شهر برای قوم اسرائیل ساخته شود."},{"book":"حِزِقیال","chapter":"45","verse":"7","text":"«دو قطعه زمین نیز برای حاکم تعیین شود، یکی در جوار غربی ملک مقدّس و شهر، و دیگری در جوار شرقی آنها به طوری که طول هر یک از این دو قطعه زمین برابر مجموع عرض ملک مقدّس و عرض شهر باشد. این زمین از شرق به غرب به موازات یکی از زمینهای قبایل اسرائیل باشد."},{"book":"حِزِقیال","chapter":"45","verse":"8","text":"این دو قطعه زمین، سهم حاکم خواهد بود و حاکمان، دیگر بر قوم ظلم نخواهند کرد بلکه تمام زمین باقی مانده را به طور مساوی بین قبایل اسرائیل تقسیم نموده، سهم هر قبیله را به خودشان واگذار خواهند کرد.»"},{"book":"حِزِقیال","chapter":"45","verse":"9","text":"خداوند یهوه به حاکمان اسرائیل می‌فرماید: «از غارت کردن و فریب دادن قوم من دست بکشید و ایشان را از میان ملک و خانه‌هایشان بیرون نکنید. همیشه با انصاف و درستکار باشید."},{"book":"حِزِقیال","chapter":"45","verse":"10","text":"«در معاملات خود تقلب نکنید بلکه از وزنه‌ها و میزانهای درست استفاده نمایید."},{"book":"حِزِقیال","chapter":"45","verse":"11","text":"ایفه و بت45‏:11 «ایفه» ظرفی برای اندازه‌گیری جامدات و «بت» ظرفی برای اندازه‌گیری مایعات بود. باید به یک اندازه یعنی هر یک، یک دهم حومر که واحد اندازه‌گیری است باشند."},{"book":"حِزِقیال","chapter":"45","verse":"12","text":"یک مثقال45‏:12 مثقال در زمان حِزِقیال حدود ۱۱٫۵ گرم بود. باید برابر بیست گِراه و یک منا برابر شصت مثقال باشد."},{"book":"حِزِقیال","chapter":"45","verse":"13-15","text":"«میزان هدایایی که تقدیم می‌کنید بدین قرار است: یک شصتم از جو و گندمی که برداشت می‌کنید، یکصدم از روغنی که از درختان زیتون خود می‌گیرید، یک گوسفند از هر دویست گوسفندی که در چراگاههای اسرائیل دارید. اینها هدایای آردی و قربانیهای سوختنی و قربانیهای سلامتی هستند که قوم باید برای کفارهٔ گناهانشان تقدیم کنند. این را من که خداوند یهوه هستم می‌گویم."},{"book":"حِزِقیال","chapter":"45","verse":"16","text":"«قوم اسرائیل باید هدایای خود را به ”حاکم“ بدهند."},{"book":"حِزِقیال","chapter":"45","verse":"17","text":"وظیفهٔ حاکم این است که به هنگام عیدهای اول ماه، روزهای شَبّات و سایر اعیاد، حیوانات قربانی سوختنی، هدایای آردی و هدایای نوشیدنی را برای قوم آماده سازد. او باید قربانی گناه، هدایای آردی، قربانی سوختنی و قربانی سلامتی را برای کفارهٔ گناه قوم اسرائیل آماده سازد.»"},{"book":"حِزِقیال","chapter":"45","verse":"18","text":"خداوند یهوه می‌فرماید: «در روز اول از ماه اول هر سال، برای تطهیر خانهٔ خدا یک گاو جوان بی‌عیب قربانی کن."},{"book":"حِزِقیال","chapter":"45","verse":"19","text":"کاهن مقداری از خون این قربانی گناه را گرفته، آن را بر چارچوب در خانهٔ خدا، بر چهار گوشهٔ مذبح و بر چهار چوب دروازهٔ حیاط داخلی بپاشد."},{"book":"حِزِقیال","chapter":"45","verse":"20","text":"در روز هفتم همان ماه، برای هر کس که سهواً یا ندانسته مرتکب گناهی شده باشد نیز همین کار را بکن. بدین ترتیب خانهٔ خدا تطهیر خواهد شد."},{"book":"حِزِقیال","chapter":"45","verse":"21","text":"«در روز چهاردهم همان ماه، عید پِسَح را به مدت هفت روز جشن بگیرید. در طی این هفت روز، فقط نان بدون خمیرمایه خورده شود."},{"book":"حِزِقیال","chapter":"45","verse":"22","text":"در روز اول عید، حاکم باید برای رفع گناه خود و گناه تمام قوم اسرائیل، یک گاو قربانی کند."},{"book":"حِزِقیال","chapter":"45","verse":"23","text":"در هر هفت روز عید، او باید قربانی سوختنی برای تقدیم به خداوند تدارک بیند. این قربانی، روزانه شامل هفت گاو و هفت قوچ بی‌عیب باشد. برای کفارهٔ گناه هم هر روز یک بز نر قربانی شود."},{"book":"حِزِقیال","chapter":"45","verse":"24","text":"حاکم باید یک ایفه45‏:24 ایفه: واحد اندازه‌گیری، معادل ۲۲ لیتر. هدیهٔ آردی با هر گاو و یک ایفه هدیه آردی با هر قوچ تقدیم کند و نیز همراه هر ایفه آرد، یک هین45‏:24 هین: احتمالاً در حدود ۴ لیتر بوده است. روغن زیتون بدهد."},{"book":"حِزِقیال","chapter":"45","verse":"25","text":"«روز پانزدهم ماه هفتم، عید سایبانها را به مدت هفت روز جشن بگیرید. در طی هفت روز این عید نیز حاکم باید قربانی گناه، قربانی سوختنی، هدیه آردی و روغن تقدیم کند.»"}]}