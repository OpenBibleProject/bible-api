{"data":[{"book":"حِزِقیال","chapter":"22","verse":"1","text":"پیغامی دیگر از جانب خداوند بر من نازل شد:"},{"book":"حِزِقیال","chapter":"22","verse":"2","text":"«ای پسر انسان، اهالی جنایتکار اورشلیم را محکوم کن! گناهان کثیفشان را آشکارا اعلام نما!"},{"book":"حِزِقیال","chapter":"22","verse":"3","text":"بگو خداوند یهوه چنین می‌فرماید:"},{"book":"حِزِقیال","chapter":"22","verse":"4","text":"گناه تو آدمکشی و بت‌پرستی است! بنابراین، روز هلاکت تو نزدیک شده و پایان زندگی‌ات فرا رسیده است؛ تو را نزد قومهای جهان مسخره و رسوا خواهم نمود."},{"book":"حِزِقیال","chapter":"22","verse":"5","text":"ای شهر بدنام و سرکش، قومهای دور و نزدیک تو را به باد مسخره خواهند گرفت."},{"book":"حِزِقیال","chapter":"22","verse":"6","text":"«تمام بزرگان اسرائیل در اورشلیم از قدرت خود برای آدمکشی استفاده می‌کنند."},{"book":"حِزِقیال","chapter":"22","verse":"7","text":"در این شهر، پدر و مادر احترامی ندارند؛ غریبان مظلوم می‌شوند و یتیمان و بیوه‌زنان مورد ظلم و ستم قرار می‌گیرند؛"},{"book":"حِزِقیال","chapter":"22","verse":"8","text":"اماکن مقدّس مرا خوار می‌شمارند و حرمت روزهای شَبّات را نگاه نمی‌دارند؛"},{"book":"حِزِقیال","chapter":"22","verse":"9","text":"مردم را به ناحق زندانی و محکوم به مرگ می‌کنند!"},{"book":"حِزِقیال","chapter":"22","verse":"10","text":"عده‌ای با زن پدر خود زنا می‌کنند بعضی دیگر با زن خود در دوره قاعدگی‌اش همبستر می‌شوند!"},{"book":"حِزِقیال","chapter":"22","verse":"11","text":"زنا با زن همسایه، با عروس و با خواهر ناتنی، امری عادی و رایج گشته است."},{"book":"حِزِقیال","chapter":"22","verse":"12","text":"این شهر پر است از آدم کشی‌های مزدور، رباخواران و آنانی که به زور مال مردم را غصب می‌کنند و می‌خورند. ایشان مرا کاملاً به فراموشی سپرده‌اند."},{"book":"حِزِقیال","chapter":"22","verse":"13","text":"«پس اکنون، من به این سودهای نامشروع و خونریزیها پایان می‌دهم!"},{"book":"حِزِقیال","chapter":"22","verse":"14","text":"آیا تصور می‌کنید در روز داوری من، تاب و توانی در ایشان باقی بماند؟ من یهوه این سخنان را گفته‌ام و آنها را عملی خواهم ساخت!"},{"book":"حِزِقیال","chapter":"22","verse":"15","text":"ایشان را در سراسر جهان پراکنده خواهم کرد و شرارتها و گناهانی را که در میان ایشان است، از بین خواهم برد."},{"book":"حِزِقیال","chapter":"22","verse":"16","text":"آنها در میان قومها بی‌آبرو خواهند شد تا بدانند که من یهوه هستم.»"},{"book":"حِزِقیال","chapter":"22","verse":"17","text":"سپس خداوند فرمود:"},{"book":"حِزِقیال","chapter":"22","verse":"18-20","text":"«ای پسر انسان، قوم اسرائیل مانند تفاله بی‌ارزشی هستند که پس از ذوب نقره باقی می‌ماند. آنان مس و روی، آهن و سرب هستند که در کوره از نقره جدا می‌شود. چون تفاله‌های بی‌ارزشی هستند، از این رو من ایشان را به کورهٔ زرگری خود در اورشلیم خواهم آورد تا با آتش خشم خود ذوبشان کنم."},{"book":"حِزِقیال","chapter":"22","verse":"21","text":"آتش خشم خود را بر آنان خواهم دمید،"},{"book":"حِزِقیال","chapter":"22","verse":"22","text":"و همچون نقره، در کورهٔ آتش گداخته خواهند شد تا بدانند که من یهوه خشم خود را بر ایشان افروخته‌ام.»"},{"book":"حِزِقیال","chapter":"22","verse":"23","text":"بار دیگر خداوند با من سخن گفت و فرمود:"},{"book":"حِزِقیال","chapter":"22","verse":"24","text":"«ای پسر انسان، به قوم اسرائیل بگو که سرزمینشان ناپاک است و از این رو من خشم خود را بر ایشان فرو خواهم ریخت."},{"book":"حِزِقیال","chapter":"22","verse":"25","text":"بزرگانشان توطئه می‌چینند و همچون شیری که غرش‌کنان شکار را می‌درد، بسیاری را می‌کشند، اموال مردم را غصب می‌کنند و از راه زور و تجاوز، ثروت می‌اندوزند و باعث افزایش شمار بیوه‌زنان می‌گردند."},{"book":"حِزِقیال","chapter":"22","verse":"26","text":"کاهنانشان احکام و قوانین مرا می‌شکنند، خانه مقدّس مرا نجس می‌سازند؛ فرقی بین مقدّس و نامقدّس قائل نمی‌شوند؛ فرق میان نجس و طاهر را تعلیم نمی‌دهند و حرمت روز شَبّات را نگاه نمی‌دارند. به همین جهت، نام مقدّس من در میان آنها بی‌حرمت شده است."},{"book":"حِزِقیال","chapter":"22","verse":"27","text":"رهبرانشان مانند گرگ شکار خود را می‌درند و برای نفع خود دست به جنایت می‌زنند،"},{"book":"حِزِقیال","chapter":"22","verse":"28","text":"انبیایشان از فکر خود رؤیاهایی تعریف می‌کنند و به دروغ می‌گویند که پیامهایشان از جانب خداوند است؛ حال آنکه من حتی کلمه‌ای نیز با ایشان سخن نگفته‌ام. با این کار، گناهان را می‌پوشانند تا زشتی آن دیده نشود، همان‌گونه که دیوار را با گچ می‌پوشانند."},{"book":"حِزِقیال","chapter":"22","verse":"29","text":"حتی مردم عادی نیز مال یکدیگر را می‌خورند، فقرا و نیازمندان را ظالمانه غارت می‌کنند و اموال اشخاص غریب و بیگانه را با بی‌انصافی از دستشان می‌گیرند."},{"book":"حِزِقیال","chapter":"22","verse":"30","text":"«اما من کسی را جستجو می‌کردم که بار دیگر دیوار عدالت را در این سرزمین بنا کند؛ کسی را می‌جستم که بتواند در شکاف دیوار شهر بایستد تا به هنگام ریزش غضب من، از شهر دفاع کند. ولی کسی را نیافتم!"},{"book":"حِزِقیال","chapter":"22","verse":"31","text":"بنابراین، خشم خود را بر آنها خواهم ریخت و در آتش غضب خود هلاکشان خواهم ساخت، و آنها را به سزای همه گناهانشان خواهم رساند.» این را خداوند یهوه می‌گوید."}]}