{"data":[{"book":"حِزِقیال","chapter":"6","verse":"1","text":"خداوند به من فرمود:"},{"book":"حِزِقیال","chapter":"6","verse":"2","text":"«ای پسر انسان، به کوههای اسرائیل چشم بدوز و بر ضد آنها پیشگویی کن،"},{"book":"حِزِقیال","chapter":"6","verse":"3","text":"و بگو:"},{"book":"حِزِقیال","chapter":"6","verse":"4","text":"مذبحهایتان ویران خواهند شد و مذبحهای بخورتان در هم خواهند شکست؛ و من مردمانتان را پیش بتهایتان خواهم کشت."},{"book":"حِزِقیال","chapter":"6","verse":"5","text":"اجساد بنی‌اسرائیل را پیش بتهایشان خواهم افکند و استخوانهای پرستندگان آنها را در میان مذبحها خواهم پراکند."},{"book":"حِزِقیال","chapter":"6","verse":"6","text":"هر جا سکونت گزینید، ویرانی خواهد بود. من بتکده‌ها، مذبحها، بتها، مذبحهای بخور و تمام وسایل بت‌پرستی دیگر را که ساخته‌اید نابود خواهم کرد."},{"book":"حِزِقیال","chapter":"6","verse":"7","text":"آنگاه که دیارتان از اجساد پر شد خواهید دانست که من یهوه هستم."},{"book":"حِزِقیال","chapter":"6","verse":"8","text":"«اما برخی از شما را از هلاکت رهایی خواهم بخشید و ایشان را در میان قومهای جهان پراکنده و تبعید خواهم کرد."},{"book":"حِزِقیال","chapter":"6","verse":"9","text":"در آنجا مرا به یاد خواهند آورد و خواهند دانست که من ایشان را مجازات نموده‌ام، زیرا دل خیانتکار ایشان از من دور گشته و به سوی بتها کشیده شده است. آنگاه ایشان به سبب تمام کارهای زشتی که مرتکب گردیده‌اند، از خود بیزار شده،"},{"book":"حِزِقیال","chapter":"6","verse":"10","text":"خواهند دانست که من یهوه هستم و هشدارهای من بیهوده نبوده است.»"},{"book":"حِزِقیال","chapter":"6","verse":"11","text":"خداوند یهوه می‌فرماید: «با غم و اندوه به سر و سینهٔ خود بزن و به سبب شرارتهای قوم خود آه و ناله کن، زیرا به‌زودی از جنگ و قحطی و بیماری هلاک خواهند شد."},{"book":"حِزِقیال","chapter":"6","verse":"12","text":"آنانی که در تبعیدند از مرض خواهند مرد، کسانی که در سرزمین اسرائیل به سر می‌برند در جنگ کشته خواهند شد، و آنانی که باقی بمانند در محاصره در اثر قحطی و گرسنگی از پای در خواهند آمد. به این ترتیب شدت خشم خود را بر ایشان خواهم ریخت."},{"book":"حِزِقیال","chapter":"6","verse":"13","text":"وقتی جنازه‌های ایشان در میان بتها و مذبحها، روی تپه‌ها و کوهها و زیر درختان سبز و بلوطهای بزرگ بیفتد، یعنی در جای‌هایی که به بتهایشان هدیه تقدیم می‌کردند، آنگاه خواهند فهمید که من یهوه هستم."},{"book":"حِزِقیال","chapter":"6","verse":"14","text":"همگی ایشان را از بین خواهم برد و شهرهایشان را از بیابان جنوب تا ربله در شمال، ویران خواهم ساخت تا بدانند که من یهوه هستم.»"}]}