{"data":[{"book":"حِزِقیال","chapter":"25","verse":"1-2","text":"پیغام دیگری از طرف خداوند به من رسید:"},{"book":"حِزِقیال","chapter":"25","verse":"3","text":"به ایشان بگو که به آنچه خداوند یهوه می‌فرماید، گوش دهند: وقتی خانهٔ من و سرزمین اسرائیل ویران می‌گشت و یهودا به اسارت برده می‌شد شما شادی می‌کردید؛"},{"book":"حِزِقیال","chapter":"25","verse":"4","text":"پس من نیز شما را به دست چادرنشین‌های صحرا که در سمت شرقی مملکتتان قرار دارند تسلیم می‌کنم تا سرزمین‌تان را اشغال کنند. آنها چادرهای خود را در میان شما بر پا خواهند کرد، تمام محصولاتتان را برای خود جمع خواهند نمود و شیر دامهای شما را خواهند نوشید."},{"book":"حِزِقیال","chapter":"25","verse":"5","text":"شهر رَبّه را چراگاه شتران می‌کنم. تمام مملکت عمونی‌ها را به صورت بیابان درمی‌آورم تا گله‌های گوسفند در آن بچرند. آنگاه خواهید دانست که من یهوه هستم.»"},{"book":"حِزِقیال","chapter":"25","verse":"6","text":"خداوند یهوه می‌فرماید: «چون شما به هنگام نابودی قوم من کف زدید و شادی کردید و رقصیدید،"},{"book":"حِزِقیال","chapter":"25","verse":"7","text":"بنابراین، من نیز دست خود را بر ضد شما دراز خواهم کرد و شما را به دست قومهای دیگر خواهم سپرد تا غارتتان کنند. دیگر نمی‌گذارم به صورت یک قوم باقی بمانید؛ شما را هلاک می‌کنم تا بدانید که من یهوه هستم.»"},{"book":"حِزِقیال","chapter":"25","verse":"8","text":"خداوند یهوه می‌فرماید: «چون موآبی‌ها گفته‌اند یهودا از هیچ قوم دیگری بهتر نیست،"},{"book":"حِزِقیال","chapter":"25","verse":"9-10","text":"پس من نیز حدود شرقی موآب را به روی دشمن می‌گشایم و شهرهای آن را که مایهٔ فخر و مباهاتش هستند از بین می‌برم، یعنی شهرهای بیت‌یشیموت، بعل معون، و قریه تایم را. قبایل چادرنشینی که در صحرای شرق موآب ساکنند، به داخل عمون و موآب خواهند ریخت. در میان قومها، موآب دیگر یک قوم به حساب نخواهد آمد."},{"book":"حِزِقیال","chapter":"25","verse":"11","text":"به این طریق موآبی‌ها را مجازات می‌کنم تا بدانند که من یهوه هستم.»"},{"book":"حِزِقیال","chapter":"25","verse":"12","text":"خداوند یهوه می‌فرماید: «چون قوم ادوم از قوم یهودا انتقام گرفت و با این کار مرتکب گناه بزرگی شد،"},{"book":"حِزِقیال","chapter":"25","verse":"13","text":"پس با دست خود ادوم را ویران می‌کنم و ساکنانش را با گله‌ها و رمه‌هایشان از بین می‌برم. از تیمان تا ددان همه با شمشیر کشته خواهند شد."},{"book":"حِزِقیال","chapter":"25","verse":"14","text":"این کار به دست قومم اسرائیل به انجام خواهد رسید. ایشان انتقام مرا از شما خواهند گرفت و شدت خشم مرا نشان خواهند داد.» این را خداوند یهوه می‌گوید."},{"book":"حِزِقیال","chapter":"25","verse":"15","text":"خداوند یهوه می‌فرماید: «چون فلسطینی‌ها از مردم یهودا انتقام گرفته‌اند و از آنها کینهٔ دیرینه به دل داشته، در صدد بودند آنها را نابود سازند،"},{"book":"حِزِقیال","chapter":"25","verse":"16","text":"پس من با دست خود فلسطینی‌ها را نابود می‌کنم؛ بله، تمام کسانی را که در سرزمین فلسطین زندگی می‌کنند به کلی از بین می‌برم."},{"book":"حِزِقیال","chapter":"25","verse":"17","text":"از آنها به شدت انتقام می‌گیرم و آنها را سخت مجازات می‌کنم تا شدت خشم خود را به آنها نشان دهم. بعد از آن، خواهند دانست که من یهوه هستم.»"}]}