{"data":[{"book":"حِزِقیال","chapter":"39","verse":"1","text":"«ای پسر انسان، باز دربارهٔ جوج پیشگویی کن و بگو: ”ای جوج که پادشاه ماشک و توبال هستی، خداوند یهوه می‌گوید من بر ضد تو هستم."},{"book":"حِزِقیال","chapter":"39","verse":"2","text":"تو را از راهی که می‌روی باز می‌گردانم و از شمال به طرف کوههای اسرائیل می‌آورم."},{"book":"حِزِقیال","chapter":"39","verse":"3","text":"سلاحهای سپاهیانت را از دستهایشان می‌اندازم."},{"book":"حِزِقیال","chapter":"39","verse":"4","text":"تو و تمام سپاه عظیمت در کوهها خواهید مرد. شما را نصیب لاشخورها و جانوران می‌گردانم."},{"book":"حِزِقیال","chapter":"39","verse":"5","text":"در صحرا از پای در خواهید آمد. من که خداوند یهوه هستم این را گفته‌ام."},{"book":"حِزِقیال","chapter":"39","verse":"6","text":"بر ماجوج و تمام هم‌پیمانانت که در سواحل در امنیت زندگی می‌کنند، آتش می‌بارانم و آنها خواهند دانست که من یهوه هستم.“"},{"book":"حِزِقیال","chapter":"39","verse":"7","text":"«به این طریق نام قدوس خود را به قوم خود اسرائیل می‌شناسانم و دیگر اجازه نمی‌دهم که نام قدوس من بی‌حرمت شود. آنگاه قومها خواهند دانست که من یهوه، خدای قدوس قوم اسرائیل هستم.»"},{"book":"حِزِقیال","chapter":"39","verse":"8","text":"خداوند یهوه می‌گوید: «آن روز داوری خواهد رسید و همه چیز درست به همان طریقی که گفته‌ام اتفاق خواهد افتاد."},{"book":"حِزِقیال","chapter":"39","verse":"9","text":"«ساکنان شهرهای اسرائیل از شهر خارج شده، تمام سلاحهای شما را یعنی سپرها، کمانها، تیرها، نیزه‌ها و چماقها را برای سوزاندن جمع خواهند کرد و این برای هیزم هفت سال کافی خواهد بود."},{"book":"حِزِقیال","chapter":"39","verse":"10","text":"این سلاحهای جنگی تا هفت سال آتش آنها را تأمین خواهد کرد. از صحرا هیزم نخواهند آورد و از جنگل چوب نخواهند برید، چون این سلاحها احتیاج آنها را از لحاظ هیزم رفع خواهد کرد. قوم اسرائیل غارت‌کنندگان خود را غارت خواهند نمود.» خداوند یهوه این را فرموده است."},{"book":"حِزِقیال","chapter":"39","verse":"11","text":"خداوند می‌فرماید: «من در اسرائیل در ”وادی عابران“، که در شرق دریای مرده قرار دارد، برای جوج و تمام سپاهیان او گورستان بزرگی درست می‌کنم به طوری که راه عابران را مسدود خواهد ساخت. جوج و تمام سپاهیانش در آنجا دفن خواهند شد و نام آن وادی به ”درهٔ سپاهیان جوج“ تبدیل می‌گردد."},{"book":"حِزِقیال","chapter":"39","verse":"12","text":"هفت ماه طول خواهد کشید تا قوم اسرائیل جنازه‌ها را دفن کنند و زمین را پاک سازند."},{"book":"حِزِقیال","chapter":"39","verse":"13","text":"تمام اسرائیلی‌ها جمع خواهند شد و اجساد را دفن خواهند کرد. این روز پیروزی من، برای اسرائیل روزی فراموش نشدنی خواهد بود."},{"book":"حِزِقیال","chapter":"39","verse":"14","text":"پس از پایان این هفت ماه، عده‌ای تعیین می‌شوند تا در سراسر زمین بگردند و اجسادی را که باقی مانده‌اند پیدا کنند و دفن نمایند تا زمین دوباره پاک شود."},{"book":"حِزِقیال","chapter":"39","verse":"15","text":"هر وقت آنها استخوان انسانی را ببینند، علامتی کنارش می‌گذارند تا دفن‌کنندگان بیایند و آن را به درهٔ سپاهیان جوج ببرند و در آنجا دفن کنند."},{"book":"حِزِقیال","chapter":"39","verse":"16","text":"(در آن محل شهری به نام این سپاهیان خواهد بود.) به این ترتیب، زمین بار دیگر پاک خواهد شد.»"},{"book":"حِزِقیال","chapter":"39","verse":"17","text":"خداوند یهوه به من فرمود: «ای پسر انسان، تمام پرندگان و جانوران را صدا کن و به آنها بگو که خداوند می‌گوید: ”بیایید و قربانی‌ای را که برای شما آماده کرده‌ام بخورید. به کوههای اسرائیل بیایید و گوشت بخورید و خون بنوشید!"},{"book":"حِزِقیال","chapter":"39","verse":"18","text":"گوشت جنگاوران را بخورید و خون رهبران جهان را بنوشید که مانند قوچها، بره‌ها، بزها و گاوهای پرواری باشان ذبح شده‌اند."},{"book":"حِزِقیال","chapter":"39","verse":"19","text":"آنقدر گوشت بخورید تا سیر شوید و آنقدر خون بنوشید تا مست گردید! این جشن قربانی را من برایتان ترتیب داده‌ام!"},{"book":"حِزِقیال","chapter":"39","verse":"20","text":"به مهمانی من بیایید و بر سر سفره‌ام گوشت اسبان، سواران و جنگاوران را بخورید! من که خداوند یهوه هستم این را می‌گویم.“"},{"book":"حِزِقیال","chapter":"39","verse":"21","text":"«در میان قومها جلال و عظمت خود را به این طریق نشان خواهم داد. همه مجازات شدن جوج را خواهند دید و خواهند دانست که این کار من است."},{"book":"حِزِقیال","chapter":"39","verse":"22","text":"قوم اسرائیل نیز خواهند دانست که من یهوه، خدای ایشان هستم."},{"book":"حِزِقیال","chapter":"39","verse":"23","text":"قومها پی خواهند برد که قوم اسرائیل به سبب گناهان خود تبعید شده بودند، زیرا به خدای خود خیانت کرده بودند. پس من نیز روی خود را از آنان برگرداندم و گذاشتم دشمنانشان ایشان را نابود کنند."},{"book":"حِزِقیال","chapter":"39","verse":"24","text":"رویم را از ایشان برگرداندم و آنان را به سزای گناهان و اعمال زشتشان رساندم.»"},{"book":"حِزِقیال","chapter":"39","verse":"25","text":"خداوند یهوه می‌فرماید: «ولی اینک به اسارت قوم خود پایان می‌دهم و بر ایشان رحم می‌کنم و غیرتی را که برای نام قدوس خود دارم نشان خواهم داد."},{"book":"حِزِقیال","chapter":"39","verse":"26","text":"وقتی آنها بار دیگر در وطن خود دور از تهدید دیگران در امنیت ساکن شوند آنگاه دیگر به من خیانت نخواهند کرد و سرافکنده نخواهند شد."},{"book":"حِزِقیال","chapter":"39","verse":"27","text":"آنان را از سرزمینهای دشمنانشان به وطن باز می‌گردانم و بدین ترتیب، به‌وسیلۀ ایشان به قومها نشان می‌دهم که من قدوس هستم."},{"book":"حِزِقیال","chapter":"39","verse":"28","text":"آنگاه قوم من خواهند دانست که من یهوه، خدای ایشان هستم و این منم که آنان را به اسارت می‌فرستم و باز می‌گردانم و نمی‌گذارم حتی یک نفر از آنها در سرزمین بیگانه باقی بماند."},{"book":"حِزِقیال","chapter":"39","verse":"29","text":"من روح خود را بر آنها می‌ریزم و دیگر هرگز روی خود را از ایشان برنمی‌گردانم. من که خداوند یهوه هستم این را گفته‌ام.»"}]}