{"data":[{"book":"حِزِقیال","chapter":"34","verse":"1-2","text":"این پیغام از طرف خداوند به من رسید:"},{"book":"حِزِقیال","chapter":"34","verse":"3","text":"شما شیر آنها را می‌نوشید، از پشمشان برای خود لباس می‌دوزید، گوسفندان پرواری را می‌کشید و گوشتشان را می‌خورید، اما گله را نمی‌چرانید."},{"book":"حِزِقیال","chapter":"34","verse":"4","text":"از ضعیفان نگهداری ننموده‌اید و از مریضان پرستاری نکرده‌اید، دست و پا شکسته‌ها را شکسته‌بندی ننموده‌اید، به دنبال آنهایی که از گله جا مانده و گم شده‌اند نرفته‌اید. در عوض، با زور و ستم بر ایشان حکمرانی کرده‌اید."},{"book":"حِزِقیال","chapter":"34","verse":"5","text":"پس چون شبان و سرپرست نداشتند، پراکنده و آواره شده‌اند. هر جانوری که از راه برسد، آنها را می‌درد."},{"book":"حِزِقیال","chapter":"34","verse":"6","text":"گوسفندان من در کوهها، تپه‌ها و روی زمین سرگردان شدند و کسی نبود که به فکر آنها باشد و دنبالشان برود."},{"book":"حِزِقیال","chapter":"34","verse":"7","text":"«پس، ای شبانان، به کلام من که خداوند هستم گوش کنید!"},{"book":"حِزِقیال","chapter":"34","verse":"8","text":"من، خداوند یهوه، به حیات خود قسم می‌خورم که چون شما شبانان واقعی نبودید و گلهٔ مرا رها کردید و گذاشتید خوراک جانوران بشوند و به جستجوی گوسفندان گمشده نرفتید، بلکه خود را پروراندید و گذاشتید گوسفندان من از گرسنگی بمیرند،"},{"book":"حِزِقیال","chapter":"34","verse":"9-10","text":"پس، من بر ضد شما هستم و برای آنچه که بر سر گله‌ام آمده، شما را مسئول می‌دانم. گله را از دست شما می‌گیرم تا دیگر نتوانید خود را بپرورانید. گوسفندانم را از چنگ شما نجات می‌دهم تا دیگر آنها را نخورید."},{"book":"حِزِقیال","chapter":"34","verse":"11","text":"«من که خداوند یهوه هستم می‌گویم که من خودم به جستجوی گوسفندانم می‌روم و از آنها نگهداری می‌کنم."},{"book":"حِزِقیال","chapter":"34","verse":"12","text":"مثل یک شبان واقعی مراقب گله‌ام خواهم بود و گوسفندانم را از آن نقاطی که در آن روز تاریک و ابری پراکنده شده بودند جمع کرده، برمی‌گردانم."},{"book":"حِزِقیال","chapter":"34","verse":"13","text":"از میان سرزمینها و قومها آنان را جمع می‌کنم و به سرزمین خودشان، اسرائیل باز می‌آورم و روی کوهها و تپه‌های سرسبز و خرم اسرائیل، کنار رودخانه‌ها آنها را می‌چرانم."},{"book":"حِزِقیال","chapter":"34","verse":"14","text":"بله، بر روی تپه‌های بلند اسرائیل، چراگاههای خوب و پر آب و علف به آنها می‌دهم. آنجا در صلح و آرامش می‌خوابند و در چراگاههای سبز و خرم کوه می‌چرند."},{"book":"حِزِقیال","chapter":"34","verse":"15-16","text":"من خود شبان گوسفندانم خواهم بود و آنها را در آرامش و امنیت خواهم خوابانید. دنبال گوسفندان جا مانده از گله و گمشده خواهم رفت و آنها را باز خواهم آورد. دست و پا شکسته‌ها را، شکسته‌بندی خواهم کرد و بیماران را معالجه خواهم نمود. ولی گوسفندان قوی و فربه را از بین می‌برم، زیرا من به انصاف داوری می‌کنم."},{"book":"حِزِقیال","chapter":"34","verse":"17","text":"«ای گلهٔ من، من بین شما داوری کرده، گوسفند را از بز و خوب را از بد جدا خواهم کرد."},{"book":"حِزِقیال","chapter":"34","verse":"18","text":"بعضی از شما بهترین علفهای مرتع را می‌خورید و مابقی را نیز لگدمال می‌کنید. آب زلال را می‌نوشید و بقیه را با پا گل‌آلود می‌نمایید."},{"book":"حِزِقیال","chapter":"34","verse":"19","text":"برای گوسفندان من چیزی جز چراگاههای پایمال شده و آبهای گل‌آلود باقی نمی‌گذارید."},{"book":"حِزِقیال","chapter":"34","verse":"20","text":"«بنابراین من خود، بین شما گوسفندان فربه و شما گوسفندان لاغر داوری خواهم کرد."},{"book":"حِزِقیال","chapter":"34","verse":"21","text":"چون شما گوسفندان لاغر را کنار می‌زنید و از گله دور می‌کنید."},{"book":"حِزِقیال","chapter":"34","verse":"22","text":"پس، من خود گوسفندانم را نجات می‌دهم تا دیگر مورد آزار قرار نگیرند. من بین گوسفندان خود داوری می‌کنم و خوب را از بد جدا می‌نمایم."},{"book":"حِزِقیال","chapter":"34","verse":"23","text":"شبانی بر ایشان خواهم گماشت که ایشان را بچراند، یعنی خدمتگزار خود داوود را. او از ایشان مواظبت خواهد کرد و شبان ایشان خواهد بود."},{"book":"حِزِقیال","chapter":"34","verse":"24","text":"من یهوه، خدای ایشان خواهم بود و خدمتگزارم داوود، بر ایشان سلطنت خواهد کرد. من که یهوه هستم، این را می‌گویم."},{"book":"حِزِقیال","chapter":"34","verse":"25","text":"با ایشان عهد می‌بندم که ایشان را در امنیت نگاه دارم. حیوانات خطرناک را از سرزمین آنها بیرون می‌رانم تا قوم من بتوانند حتی در بیابان و جنگل هم بدون خطر بخوابند."},{"book":"حِزِقیال","chapter":"34","verse":"26","text":"قوم خود و خانه‌هایشان را که در اطراف کوه من است برکت خواهم داد. بارشهای برکت را بر آنها خواهم بارانید و باران را به موقع برای آنها خواهم فرستاد."},{"book":"حِزِقیال","chapter":"34","verse":"27","text":"درختان میوه و مزرعه‌ها پر بار خواهند بود و همه در امنیت زندگی خواهند کرد. وقتی زنجیر اسارت را از دست و پای ایشان باز کنم و آنان را از چنگ کسانی که ایشان را به بند کشیده بودند برهانم، آنگاه خواهند دانست که من خداوند هستم."},{"book":"حِزِقیال","chapter":"34","verse":"28","text":"دیگر هیچ قومی آنها را غارت نخواهد کرد و حیوانات وحشی به آنان حمله‌ور نخواهند شد. در امنیت به سر خواهند برد و هیچ‌کس ایشان را نخواهد ترسانید."},{"book":"حِزِقیال","chapter":"34","verse":"29","text":"به قومم زمینی حاصلخیز خواهم داد تا دیگر از گرسنگی تلف نشوند و دیگر در بین قومهای بیگانه سرافکنده نگردند.»"},{"book":"حِزِقیال","chapter":"34","verse":"30","text":"خداوند یهوه می‌فرماید: «به این طریق همه خواهند دانست که من، یهوه، خدایشان، پشتیبان ایشان می‌باشم و خاندان اسرائیل قوم من هستند."},{"book":"حِزِقیال","chapter":"34","verse":"31","text":"ای گلهٔ من و ای گوسفندان چراگاه من، شما قوم من هستید و من خدای شما.»"}]}