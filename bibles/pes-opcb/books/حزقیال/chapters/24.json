{"data":[{"book":"حِزِقیال","chapter":"24","verse":"1","text":"در روز دهم ماه دهم از سال نهم تبعیدمان، از جانب خداوند پیغامی دیگر به من رسید، او فرمود:"},{"book":"حِزِقیال","chapter":"24","verse":"2","text":"«ای پسر انسان، تاریخ امروز را یادداشت کن، زیرا در همین روز پادشاه بابِل محاصرهٔ اورشلیم را آغاز کرده است."},{"book":"حِزِقیال","chapter":"24","verse":"3","text":"سپس برای قوم یاغی اسرائیل این مثل را تعریف کن و به ایشان بگو خداوند یهوه چنین می‌گوید:"},{"book":"حِزِقیال","chapter":"24","verse":"4","text":"آن را از بهترین گوشت ران و راسته و از بهترین استخوانها پر کنید."},{"book":"حِزِقیال","chapter":"24","verse":"5-6","text":"برای این کار، بهترین گوسفندان گله را سر ببرید. زیر دیگ، هیزم بسیار بگذارید. گوشت را آنقدر بپزید تا از استخوان جدا شود. سپس تکه‌های گوشت را از آن بیرون آورید تا جایی که یک تکه نیز باقی نماند.»"},{"book":"حِزِقیال","chapter":"24","verse":"7","text":"شرارت اورشلیم بر همه آشکار است؛ در آنجا آدم می‌کشند و خونشان را بر روی سنگها باقی می‌گذارند تا همه ببینند؛ حتی سعی نمی‌کنند که آن را بپوشانند!"},{"book":"حِزِقیال","chapter":"24","verse":"8","text":"من نیز، خونی را که روی سنگها ریخته شده، همان‌طور باقی گذاشته‌ام و آن را نپوشانده‌ام تا همواره نزد من فریاد کرده، مرا به خشم بیاورد تا از آن شهر انتقام بگیرم."},{"book":"حِزِقیال","chapter":"24","verse":"9","text":"«وای بر اورشلیم، شهر قاتلین! من تودهٔ هیزم زیر آن را خواهم افزود!"},{"book":"حِزِقیال","chapter":"24","verse":"10","text":"هیزم بیاورید! بگذارید آتش زبانه بکشد و دیگ بجوشد! گوشت را خوب بپزید! استخوانها را بیرون بیاورید و بسوزانید!"},{"book":"حِزِقیال","chapter":"24","verse":"11","text":"سپس دیگ خالی را روی آتش بگذارید تا سرخ شده، زنگ و فسادش زدوده و پاک شود."},{"book":"حِزِقیال","chapter":"24","verse":"12","text":"اما این کار نیز بیهوده است، چون با وجود حرارت زیاد آتش، زنگ و فسادش از بین نمی‌رود."},{"book":"حِزِقیال","chapter":"24","verse":"13","text":"این زنگ و فساد، همان عیاشی و بت‌پرستی مردم اورشلیم است! بسیار کوشیدم که طاهرش سازم، اما نخواستند. بنابراین در فساد و ناپاکی خود خواهند ماند تا زمانی که خشم و غضب خود را بر ایشان بریزم."},{"book":"حِزِقیال","chapter":"24","verse":"14","text":"من که یهوه هستم، این را گفته‌ام و به یقین آنچه گفته‌ام واقع خواهد شد. از گناهان ایشان نخواهم گذشت و رحم نخواهم نمود، بلکه ایشان را به سزای اعمالشان خواهم رسانید!»"},{"book":"حِزِقیال","chapter":"24","verse":"15","text":"خداوند پیغامی دیگر به من داد و فرمود:"},{"book":"حِزِقیال","chapter":"24","verse":"16","text":"«ای پسر انسان، قصد دارم جان زن محبوبت24‏:16 بجای «زن محبوبت» در عبری «اشتیاق چشمانت» آمده است. را با یک ضربه بگیرم! اما تو ماتم نگیر، برایش گریه نکن و اشک نریز."},{"book":"حِزِقیال","chapter":"24","verse":"17","text":"فقط آه بکش اما خیلی آرام؛ نگذار بر سر قبرش شیون و زاری کنند؛ به رسم سوگواری، سر و پایت را برهنه نکن، صورتت را نپوشان و خوراک عزاداران را نخور!»"},{"book":"حِزِقیال","chapter":"24","verse":"18","text":"بامدادان این موضوع را به قوم گفتم و غروب آن روز، همسرم درگذشت. صبح روز بعد، همان‌گونه که خداوند فرموده بود، عمل کردم."},{"book":"حِزِقیال","chapter":"24","verse":"19","text":"آنگاه قوم به من گفتند: «منظورت از این کارها چیست؟ چه چیزی را می‌خواهی به ما بفهمانی؟»"},{"book":"حِزِقیال","chapter":"24","verse":"20-21","text":"جواب دادم: «خداوند فرموده تا به شما بگویم که او خانه مقدّسش را که مایه افتخار و دلخوشی شماست و اینقدر آرزوی دیدنش را دارید، از میان خواهد برد! و همچنین خواهد گذاشت که پسران و دختران شما که در سرزمین یهودا باقی مانده‌اند، با شمشیر کشته شوند."},{"book":"حِزِقیال","chapter":"24","verse":"22","text":"آنگاه شما نیز مانند من رفتار خواهید کرد، یعنی صورت خود را نخواهید پوشاند، خوراک عزاداران را نخواهید خورد،"},{"book":"حِزِقیال","chapter":"24","verse":"23","text":"و به رسم سوگواری سر و پای خود را برهنه نخواهید کرد؛ ماتم و گریه نخواهید نمود، بلکه به سبب گناهانتان اندوهناک شده، در خفا با یکدیگر ماتم خواهید گرفت."},{"book":"حِزِقیال","chapter":"24","verse":"24","text":"من برای شما علامتی هستم؛ همان کاری را که من کردم، شما نیز خواهید کرد. هنگامی که این پیشگویی واقع شود، خواهید دانست که او خداوند یهوه است!»"},{"book":"حِزِقیال","chapter":"24","verse":"25","text":"خداوند فرمود: «ای پسر انسان، اینک من در اورشلیم عبادتگاهی را که مایه قدرت، شادی و افتخار قومم است و در اشتیاق دیدنش می‌باشند، و نیز زنان و پسران و دختران ایشان را از بین خواهم برد."},{"book":"حِزِقیال","chapter":"24","verse":"26","text":"در آن روز، هر که رهایی یابد، از اورشلیم به بابِل خواهد آمد و تو را از آنچه که اتفاق افتاده است، آگاه خواهد ساخت."},{"book":"حِزِقیال","chapter":"24","verse":"27","text":"در همان روز، قدرت سخن گفتن را که از دست داده‌ای، باز خواهی یافت و با او گفتگو خواهی کرد. بدین‌سان برای این قوم نشانه و علامتی خواهی بود و ایشان خواهند دانست که من یهوه هستم!»"}]}