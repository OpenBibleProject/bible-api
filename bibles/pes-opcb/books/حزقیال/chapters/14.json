{"data":[{"book":"حِزِقیال","chapter":"14","verse":"1","text":"روزی عده‌ای از بزرگان اسرائیل به دیدنم آمدند تا برای آنها از خداوند طلب راهنمایی کنم."},{"book":"حِزِقیال","chapter":"14","verse":"2","text":"همان وقت خداوند با من سخن گفت و فرمود:"},{"book":"حِزِقیال","chapter":"14","verse":"3","text":"«ای پسر انسان، این اشخاص، دلشان پیش بتهایشان است و در پی چیزهایی هستند که آنها را به گناه می‌کشاند؛ پس چرا از من طلب راهنمایی می‌کنند؟"},{"book":"حِزِقیال","chapter":"14","verse":"4","text":"حال، از جانب من به ایشان چنین بگو:"},{"book":"حِزِقیال","chapter":"14","verse":"5","text":"آری، چنین خواهم کرد تا افکار و دلهای قوم خود را که به سبب بت‌پرستی‌شان از من برگشته، دوباره تسخیر کنم."},{"book":"حِزِقیال","chapter":"14","verse":"6","text":"«بنابراین، از جانب من به ایشان بگو:"},{"book":"حِزِقیال","chapter":"14","verse":"7","text":"زیرا اگر کسی، چه از قوم اسرائیل و چه از بیگانگانی که در سرزمین شما زندگی می‌کنند، از پیروی من دست کشیده، در پی بتها و شرارتهای خود برود و در همان حال برای طلب راهنمایی پیش یک مرد خدا بیاید، من که خداوند هستم، خود، جواب او را خواهم داد."},{"book":"حِزِقیال","chapter":"14","verse":"8","text":"«نظر خود را با خشم بر آن شخص خواهم دوخت و نابودش خواهم ساخت تا مایهٔ عبرت و وحشت دیگران گردد. آنگاه خواهید دانست که من یهوه هستم."},{"book":"حِزِقیال","chapter":"14","verse":"9","text":"اما اگر یکی از انبیا، پیامی برای او بیاورد، بدانید که آن نبی گمراه است و پیامش نیز دروغ! من، یهوه، اجازه داده‌ام که او گمراه شود. بنابراین، قوم خود، اسرائیل را از وجود او پاک خواهم ساخت."},{"book":"حِزِقیال","chapter":"14","verse":"10","text":"هم آن نبی دروغین و هم آن شخص گناهکاری که ادعا می‌کند در طلب هدایت من است، هر دو به یکسان مجازات خواهند شد."},{"book":"حِزِقیال","chapter":"14","verse":"11","text":"تا قوم اسرائیل بیاموزند که از من دور نشوند و دیگر خود را به گناه آلوده نسازند، بلکه آنها قوم من باشند و من خدای ایشان!» این را خداوند یهوه می‌گوید."},{"book":"حِزِقیال","chapter":"14","verse":"12","text":"سپس این پیغام از جانب خداوند بر من نازل شد:"},{"book":"حِزِقیال","chapter":"14","verse":"13","text":"«ای پسر انسان، هرگاه مردم این سرزمین از من روگردانده، در حق من گناه ورزند، و به سبب آن نانشان را قطع کنم و چنان قحطی سختی بفرستم تا انسان و حیوان از بین بروند،"},{"book":"حِزِقیال","chapter":"14","verse":"14","text":"آنگاه حتی اگر نوح و دانیال و ایوب هم در میانشان باشند، خداترسی و درستکاری ایشان فقط باعث نجات جان خودشان خواهد شد! این را خداوند یهوه می‌گوید."},{"book":"حِزِقیال","chapter":"14","verse":"15","text":"«یا اگر این سرزمین را مورد هجوم حیوانات وحشی قرار دهم تا ویرانش کنند، آنچنان که از ترس حیوانات کسی جرأت نکند از آنجا بگذرد،"},{"book":"حِزِقیال","chapter":"14","verse":"16","text":"اگرچه آن سه مرد درستکار هم در آنجا باشند، به حیات خود سوگند که نخواهند توانست حتی جان فرزندان خود را رهایی دهند، بلکه فقط خودشان نجات خواهند یافت و بقیه همه از بین خواهند رفت!"},{"book":"حِزِقیال","chapter":"14","verse":"17","text":"«یا اگر این سرزمین را درگیر جنگ کنم و سپاه دشمن را بر آن دارم که همه چیز را از بین ببرند،"},{"book":"حِزِقیال","chapter":"14","verse":"18","text":"اگرچه این سه مرد خداترس در آن سرزمین زندگی کنند، به حیات خود سوگند که حتی قادر به رهانیدن جان فرزندانشان نیز نخواهند بود و تنها خودشان نجات خواهند یافت!"},{"book":"حِزِقیال","chapter":"14","verse":"19","text":"«و یا اگر این سرزمین را دچار وبا سازم و در خشم خود، انسان و حیوان را هلاک کنم و از بین ببرم،"},{"book":"حِزِقیال","chapter":"14","verse":"20","text":"اگرچه نوح و دانیال و ایوب در میان آنها باشند، به حیات خود سوگند که نخواهند توانست حتی جان پسران و دخترانشان را رهایی دهند؛ درستکاری آنها فقط خودشان را نجات خواهد داد!"},{"book":"حِزِقیال","chapter":"14","verse":"21","text":"«پس حال، ببینید چه مصیبت بزرگی پدید خواهد آمد، زمانی که این چهار مجازات سهمگین خود را بر اورشلیم بفرستم تا انسان و حیوان را از بین ببرد، یعنی جنگ، قحطی، وبا و حیوانات درنده را!"},{"book":"حِزِقیال","chapter":"14","verse":"22","text":"«اما اگر کسانی زنده باقی بمانند و فرزندان خود را نیز از هلاکت نجات دهند و به نزد شما به بابِل بیایند، آنگاه با چشمان خود خواهید دید که چقدر شرورند و خواهید دانست که حق داشتم اورشلیم را اینچنین مجازات نمایم."},{"book":"حِزِقیال","chapter":"14","verse":"23","text":"بله، با دیدن رفتار و کارهای گناه‌آلود ایشان، پی خواهید برد که آنچه کرده‌ام، بی‌سبب نبوده است.» این را خداوند یهوه می‌گوید."}]}