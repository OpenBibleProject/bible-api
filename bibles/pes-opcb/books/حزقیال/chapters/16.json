{"data":[{"book":"حِزِقیال","chapter":"16","verse":"1-2","text":"بار دیگر خداوند با من سخن گفت و فرمود:"},{"book":"حِزِقیال","chapter":"16","verse":"3","text":"و به او از جانب من چنین بگو:"},{"book":"حِزِقیال","chapter":"16","verse":"4","text":"وقتی به دنیا آمدی، کسی اهمیتی به تو نداد؛ نه نافت را بریدند، نه تو را شستند و نه در قنداقه پیچیدند."},{"book":"حِزِقیال","chapter":"16","verse":"5","text":"هیچ‌کس کوچکترین توجهی به تو نداشت و دلش به حال تو نمی‌سوخت و کسی حاضر نبود از تو نگهداری کند. روزی که متولد شدی، چون از تو کراهت داشتند، تو را در بیابان انداختند و همان جا رهایت کردند."},{"book":"حِزِقیال","chapter":"16","verse":"6-7","text":"«همان وقت از کنار تو عبور کردم و دیدم که در خونت می‌غلتی. پس به تو گفتم: زنده بمان! تو را همچون گیاه صحرا پرورش دادم، و تو رشد کردی و دوشیزه‌ای زیبا شدی؛ سینه‌هایت برآمد و موهایت بلند شد، اما عریان بودی."},{"book":"حِزِقیال","chapter":"16","verse":"8","text":"«مدتی بعد که از کنارت گذشتم به تو نگاه کردم؛ این بار آمادهٔ ازدواج بودی، پس ردایم را بر تو انداختم، عریانی‌ات را پوشاندم و سوگند یاد کرده، با تو پیمان ازدواج بستم و تو از آن من شدی."},{"book":"حِزِقیال","chapter":"16","verse":"9","text":"سپس شستشویت دادم تا از خونت پاک شوی و بر بدنت روغن مالیدم."},{"book":"حِزِقیال","chapter":"16","verse":"10","text":"لباسهای زیبای قلابدوزی شده، از جنس کتان لطیف و ابریشم به تو دادم و کفش از پوست خز به پایت کردم."},{"book":"حِزِقیال","chapter":"16","verse":"11","text":"تو را با زیورآلات آراستم، النگوها به دستت کردم و گردنبند به گردنت انداختم،"},{"book":"حِزِقیال","chapter":"16","verse":"12","text":"حلقه در بینی‌ات و گوشواره در گوشهایت و تاجی زیبا بر سرت گذاشتم."},{"book":"حِزِقیال","chapter":"16","verse":"13","text":"به این ترتیب، با طلا و نقره آراسته و زیبا شدی. لباسهای زیبای قلابدوزی شده، از کتان لطیف و ابریشم پوشیدی و بهترین خوراکها را خوردی. زیبایی تو خیره کننده بود و همچون ملکه شدی."},{"book":"حِزِقیال","chapter":"16","verse":"14","text":"زیبایی‌ات به سبب کمالاتی که من به تو بخشیده بودم، کامل گردید و زبانزد همهٔ قومها شد."},{"book":"حِزِقیال","chapter":"16","verse":"15","text":"«اما تو فکر کردی که می‌توانی جدا از من نیز کمال خود را حفظ کنی. بنابراین از زیبایی و آوازه‌ات سرمست شدی و در ورطه زناکاری افتادی و همچون یک فاحشه، خود را در اختیار هر رهگذری گذاشتی."},{"book":"حِزِقیال","chapter":"16","verse":"16","text":"آن رختهای زیبایی را که به تو داده بودم، برای ساختن بتخانه‌ها و تزیین بستر فاحشگی‌ات به کار بردی. چنین چیزی هرگز رخ نداده و نخواهد داد."},{"book":"حِزِقیال","chapter":"16","verse":"17","text":"آن جواهرات و طلا و نقره‌ای را که به تو داده بودم، گرفتی و با آنها مجسمه مردان را ساختی و آنها را پرستش نموده، به من خیانت کردی."},{"book":"حِزِقیال","chapter":"16","verse":"18","text":"«لباسهای زیبای قلابدوزی شده‌ای را که به تو بخشیده بودم، به بتهایت پوشاندی! روغن و بخور مرا برای پرستش بتها به کار بردی!"},{"book":"حِزِقیال","chapter":"16","verse":"19","text":"آرد و روغن و عسل مرغوبی را که برای خوراک به تو داده بودم، برای آنها نذر کردی تا از تو راضی باشند!"},{"book":"حِزِقیال","chapter":"16","verse":"20","text":"پسران و دخترانی را که برای من زاییده بودی، گرفتی و برای خدایانت قربانی کردی! آیا زناکاری کافی نبود که به چنین جنایتی هم دست زدی؟"},{"book":"حِزِقیال","chapter":"16","verse":"21","text":"تو فرزندان مرا کشتی و برای بتها قربانی کردی و سوزاندی و"},{"book":"حِزِقیال","chapter":"16","verse":"22","text":"در تمام این سالهای زناکاری و گناه، یک بار هم دوران گذشته را به یاد نیاوردی، دورانی که برهنه بودی و در خونت می‌غلتیدی."},{"book":"حِزِقیال","chapter":"16","verse":"23","text":"«وای بر تو، وای بر تو که بعد از این همه شرارت،"},{"book":"حِزِقیال","chapter":"16","verse":"24-25","text":"در هر کوی و برزنی عمارتها برای بت‌پرستی و زناکاری‌ات بنا کردی، و زیبایی خود را بی‌ارزش و خوار کردی و در اختیار هر رهگذری قرار دادی و روز‌به‌روز فاسدتر شدی."},{"book":"حِزِقیال","chapter":"16","verse":"26","text":"با مصر، این سرزمین فاسد پیمان اتحاد بستی و او را بر جمع فاسقانت افزودی و خشم مرا شعله‌ور ساختی."},{"book":"حِزِقیال","chapter":"16","verse":"27","text":"«از این جهت دست خود را دراز کرده‌ام تا تو را مجازات نمایم و مواهب خود را از تو باز پس گیرم. تو را در جنگ فلسطینی‌ها که تشنه خونت هستند، رها کرده‌ام. حتی آنها نیز از رفتار شرم‌آورت نفرت دارند."},{"book":"حِزِقیال","chapter":"16","verse":"28","text":"«با آشوری‌ها نیز زنا کردی، زیرا با ایشان هم‌پیمان شدی و بتهایشان را پرستیدی. ولی با همهٔ اینها، سیر نشدی!"},{"book":"حِزِقیال","chapter":"16","verse":"29","text":"پس به بتهای بابِل، سرزمین بازرگانان، روی آوردی، ولی به این هم قانع نشدی."},{"book":"حِزِقیال","chapter":"16","verse":"30","text":"«چقدر تو سست اراده هستی! کارهای تو، کارهای یک روسپی بی‌حیاست!"},{"book":"حِزِقیال","chapter":"16","verse":"31","text":"بر سر هر راه، بتخانه و بر سر هر کوچه، فاحشه‌خانه ساختی! ولی تو مانند فاحشه‌های دیگر، به دنبال پول نیستی."},{"book":"حِزِقیال","chapter":"16","verse":"32","text":"تو همچون همسری خیانتکار هستی که شوهر خود را رها می‌کند و به آغوش مردان دیگر پناه می‌برد."},{"book":"حِزِقیال","chapter":"16","verse":"33","text":"فاحشه‌ها برای کارشان اجرت می‌گیرند، اما تو به فاسقان خود هدیه و رشوه می‌دهی تا با تو همبستر شوند."},{"book":"حِزِقیال","chapter":"16","verse":"34","text":"پس تو برعکس فاحشه‌های دیگر عمل می‌کنی؛ بجای اینکه از فاسقانت پول بگیری، تو به آنها پول می‌دهی!"},{"book":"حِزِقیال","chapter":"16","verse":"35","text":"«حال، ای فاحشه، کلام خداوند را بشنو:"},{"book":"حِزِقیال","chapter":"16","verse":"36","text":"خداوند یهوه چنین می‌فرماید: به سبب فساد و زناکاری با فاسقانت، یعنی پرستش و عبادت بتها، و نیز برای آنکه فرزندانت را برای خدایانت قربانی کردی،"},{"book":"حِزِقیال","chapter":"16","verse":"37","text":"اینک من فاسقان یعنی همدستانت را، چه آنانی را که دوست داشتنی و چه آنانی را که دوست نداشتنی، همه را گرد خواهم آورد و در مقابل ایشان تو را عریان خواهم ساخت."},{"book":"حِزِقیال","chapter":"16","verse":"38","text":"تو را برای جنایت‌ها و زناکاریهایت، با خشم و غضب، مجازات و هلاک خواهم نمود."},{"book":"حِزِقیال","chapter":"16","verse":"39","text":"تو را به دست این قومها، یعنی فاسقانت خواهم سپرد. آنان عشرتکده‌ها و بتخانه‌هایت را با خاک یکسان کرده، تمام جواهرات زیبایت را غارت خواهند نمود و برهنه و بینوا رهایت خواهند ساخت."},{"book":"حِزِقیال","chapter":"16","verse":"40","text":"آنها تو را سنگسار کرده، با شمشیر پاره‌پاره خواهند نمود."},{"book":"حِزِقیال","chapter":"16","verse":"41","text":"خانه‌هایت را خواهند سوزاند و در مقابل زنان دیگر مجازاتت خواهند کرد. من تو را از زناکاری با بتها باز خواهم داشت و دیگر نخواهم گذاشت که به فاسقانت یعنی به همدستانت اجرت و رشوه دهی."},{"book":"حِزِقیال","chapter":"16","verse":"42","text":"آنگاه آتش خشم و غیرت من فرو خواهد نشست و آرام خواهد گرفت و دیگر غضبناک نخواهم بود."},{"book":"حِزِقیال","chapter":"16","verse":"43","text":"تو دوران جوانی خود را به فراموشی سپردی و با کارهایت مرا رنجانیدی و زناکاریهایت را هم بر آنها افزودی. پس من هم تو را به سزای اعمالت می‌رسانم."},{"book":"حِزِقیال","chapter":"16","verse":"44","text":"«ای اورشلیم، مردم درباره تو خواهند گفت که چنان مادری، چنین دختری هم باید داشته باشد."},{"book":"حِزِقیال","chapter":"16","verse":"45","text":"تو براستی شبیه مادرت هستی که از شوهر و فرزندانش نفرت می‌داشت؛ تو درست شبیه خواهرانت هستی که از شوهران و فرزندانشان بیزار بودند. براستی که مادرت حیتی بود و پدرت اَموری!"},{"book":"حِزِقیال","chapter":"16","verse":"46","text":"«خواهر بزرگ تو سامره است که با دخترانش یعنی آبادی‌های اطرافش، در شمال تو زندگی می‌کنند. خواهر کوچکت سدوم است که با دخترانش در جنوب تو ساکن هستند."},{"book":"حِزِقیال","chapter":"16","verse":"47","text":"تو نه فقط راهها و گناهان ایشان را تقلید کردی، بلکه در مدتی کوتاه، از آنان جلو افتادی و از ایشان فاسدتر شدی."},{"book":"حِزِقیال","chapter":"16","verse":"48","text":"به ذات مقدّس خود سوگند که سدوم و آبادی‌های اطرافش، به اندازه تو و آبادی‌هایت، فاسد و شریر نبودند!"},{"book":"حِزِقیال","chapter":"16","verse":"49","text":"گناه خواهرت سدوم و دخترانش این بود که از فراوانی نعمت و آسایش و امنیت مغرور شده بودند و هیچ به فکر فقرا و مستمندان نبودند."},{"book":"حِزِقیال","chapter":"16","verse":"50","text":"آنها با کمال گستاخی در حضور من مرتکب اعمال زشت و بت‌پرستی می‌شدند؛ بنابراین من نیز ایشان را از میان بردم."},{"book":"حِزِقیال","chapter":"16","verse":"51","text":"«سامره حتی نصف گناهان تو را هم مرتکب نشد. کارهای زشت و بت‌پرستی‌های تو، به مراتب بیشتر از خواهرانت بوده است. تو روی آنها را سفید کردی!"},{"book":"حِزِقیال","chapter":"16","verse":"52","text":"پس تعجب نکن اگر آنها کمتر از تو مجازات شوند، زیرا گناهان تو به قدری هولناک است که در برابر تو، خواهرانت پاک و بی‌گناه به نظر می‌رسند!"},{"book":"حِزِقیال","chapter":"16","verse":"53","text":"«ولی روزی خواهد رسید که سعادت را به سدوم و سامره و مردم یهودا باز خواهم گرداند."},{"book":"حِزِقیال","chapter":"16","verse":"54","text":"شرمساری و مجازات سنگین تو باعث تسلی آنها خواهد شد، چون از مجازات آنها شدیدتر خواهد بود."},{"book":"حِزِقیال","chapter":"16","verse":"55","text":"آری، خواهرانت سدوم و سامره و دخترانشان یعنی آبادی‌های اطرافشان، و خود تو نیز با دخترانت بار دیگر به حالت نخستین خود برخواهید گشت."},{"book":"حِزِقیال","chapter":"16","verse":"56","text":"در آن روزها با تکبر و غرور سدوم را مسخره می‌کردی،"},{"book":"حِزِقیال","chapter":"16","verse":"57","text":"اما حال که شرارتت برای همه عیان و آشکار گشته، خودت نیز مورد تمسخر و ملامت ادوم16‏:57 برخی نسخه‌ها: «ارام». و تمام همسایگانش و همه فلسطینی‌ها قرار گرفته‌ای."},{"book":"حِزِقیال","chapter":"16","verse":"58","text":"خداوند می‌فرماید: به سزای هرزگی و اعمال زشت خود خواهی رسید."},{"book":"حِزِقیال","chapter":"16","verse":"59","text":"«از آنجا که سوگند و وفاداری‌ات را فراموش کردی و عهد مرا شکستی، من نیز تو را مجازات خواهم نمود."},{"book":"حِزِقیال","chapter":"16","verse":"60","text":"اما من عهدی را که در دوران جوانی‌ات با تو بستم، به یاد خواهم آورد و این بار عهدی جاودان با تو خواهم بست،"},{"book":"حِزِقیال","chapter":"16","verse":"61","text":"و تو با شرمساری، اعمال زشتت را به یاد خواهی آورد؛ و هنگامی که خواهران بزرگ و کوچکت یعنی سامره و سدوم را باز آورم و ایشان را دختران تو بگردانم تا بر ایشان حکمرانی کنی، از لطف و بزرگواری من خجل و شرمگین خواهی شد، چون خودت می‌دانی که شایسته این لطف نبوده‌ای، زیرا عهد مرا شکسته‌ای."},{"book":"حِزِقیال","chapter":"16","verse":"62","text":"من بار دیگر عهد خود را با تو برقرار خواهم ساخت تا بدانی که من یهوه هستم."},{"book":"حِزِقیال","chapter":"16","verse":"63","text":"من گناهانت را خواهم آمرزید و تو با به یاد آوردن آنها، از خجالت و شرمساری، دیگر دهان خود را نیز نخواهی گشود.» خداوند یهوه این را می‌گوید."}]}