{"data":[{"book":"حِزِقیال","chapter":"37","verse":"1","text":"دست خداوند بر من قرار گرفت و مرا در روح خداوند به دره‌ای که پر از استخوانهای خشک بود، برد."},{"book":"حِزِقیال","chapter":"37","verse":"2","text":"او مرا به هر سو در میان استخوانها که روی زمین پخش شده بودند گردانید."},{"book":"حِزِقیال","chapter":"37","verse":"3","text":"سپس به من گفت: «ای پسر انسان، آیا این استخوانها می‌توانند دوباره جان بگیرند و انسانهای زنده‌ای شوند؟» گفتم: «ای خداوند یهوه، تو می‌دانی.»"},{"book":"حِزِقیال","chapter":"37","verse":"4","text":"آنگاه به من فرمود که بر این استخوانها نوبت کرده، بگویم: «ای استخوانهای خشک به کلام خداوند گوش دهید!"},{"book":"حِزِقیال","chapter":"37","verse":"5","text":"خداوند یهوه می‌گوید: من به شما جان می‌بخشم تا دوباره زنده شوید."},{"book":"حِزِقیال","chapter":"37","verse":"6","text":"گوشت و پی به شما می‌دهم و با پوست، شما را می‌پوشانم. در شما روح می‌دمم تا زنده شوید. آنگاه خواهید دانست که من یهوه هستم.»"},{"book":"حِزِقیال","chapter":"37","verse":"7","text":"آنچه را که خداوند فرموده بود به استخوانها گفتم. ناگهان سروصدایی برخاست و استخوانهای هر بدن به یکدیگر پیوستند!"},{"book":"حِزِقیال","chapter":"37","verse":"8","text":"سپس در حالی که نگاه می‌کردم، دیدم گوشت و پی بر روی استخوانها ظاهر شد و پوست، آنها را پوشانید. اما بدنها هنوز جان نداشتند."},{"book":"حِزِقیال","chapter":"37","verse":"9","text":"خداوند یهوه به من فرمود: «ای پسر انسان به روح بگو از چهار گوشهٔ دنیا بیاید و به بدنهای این کشته‌شدگان بدمد تا دوباره زنده شوند.»"},{"book":"حِزِقیال","chapter":"37","verse":"10","text":"پس همان‌طور که خداوند به من امر فرموده بود گفتم و روح داخل بدنها شد و آنها زنده شده، ایستادند و لشکری بزرگ تشکیل دادند."},{"book":"حِزِقیال","chapter":"37","verse":"11","text":"سپس خداوند معنی این رؤیا را به من فرمود: «این استخوانها قوم اسرائیل هستند؛ آنها می‌گویند: ”ما به صورت استخوانهای خشک شده در آمده‌ایم و همهٔ امیدهایمان بر باد رفته است.“"},{"book":"حِزِقیال","chapter":"37","verse":"12","text":"ولی تو به ایشان بگو که خداوند یهوه می‌فرماید: ای قوم من اسرائیل، من قبرهای اسارت شما را که در آنها دفن شده‌اید می‌گشایم و دوباره شما را زنده می‌کنم و به سرزمین اسرائیل باز می‌گردانم."},{"book":"حِزِقیال","chapter":"37","verse":"13","text":"سرانجام، ای قوم من، خواهید دانست که من یهوه هستم."},{"book":"حِزِقیال","chapter":"37","verse":"14","text":"روح خود را در شما قرار می‌دهم و شما بار دیگر احیا شده، به وطن خودتان باز می‌گردید. آنگاه خواهید دانست من که یهوه هستم به قولی که داده‌ام عمل می‌کنم.»"},{"book":"حِزِقیال","chapter":"37","verse":"15","text":"این پیغام نیز از طرف خداوند بر من نازل شد:"},{"book":"حِزِقیال","chapter":"37","verse":"16","text":"«یک عصا بگیر و روی آن این کلمات را بنویس: ”برای یهودا و اسرائیلیانِ متحد با او“. بعد یک عصای دیگر بگیر و این کلمات را روی آن بنویس: ”برای یوسف (یعنی افرایم) و تمامی خاندان اسرائیل که با او متحدند“."},{"book":"حِزِقیال","chapter":"37","verse":"17","text":"هر دو آنها را به هم بچسبان تا مثل یک عصا در دستت باشند."},{"book":"حِزِقیال","chapter":"37","verse":"18","text":"وقتی قومت بپرسند که منظورت از اینها چیست،"},{"book":"حِزِقیال","chapter":"37","verse":"19","text":"به آنها بگو: ”خداوند یهوه چنین می‌فرماید: من افرایم و قبایل اسرائیل را به یهودا ملحق می‌سازم و آنها مثل یک عصا در دستم خواهند بود.“"},{"book":"حِزِقیال","chapter":"37","verse":"20","text":"پس در حالی که آن عصاها را که روی آنها نوشتی، دراز می‌کنی تا مردم ببینند"},{"book":"حِزِقیال","chapter":"37","verse":"21","text":"به ایشان بگو که خداوند یهوه می‌فرماید: قوم اسرائیل را از میان قومها جمع می‌کنم و از سراسر دنیا ایشان را به وطن خودشان باز می‌گردانم"},{"book":"حِزِقیال","chapter":"37","verse":"22","text":"تا به صورت یک قوم واحد درآیند. یک پادشاه بر همهٔ ایشان سلطنت خواهد کرد. دیگر به دو قوم تقسیم نخواهند شد،"},{"book":"حِزِقیال","chapter":"37","verse":"23","text":"و دیگر با بت‌پرستی و سایر گناهان، خودشان را آلوده نخواهند ساخت. من ایشان را از همهٔ گناهانشان پاک می‌سازم و نجات می‌دهم. آنگاه قوم واقعی من خواهند شد و من خدای ایشان خواهم بود."},{"book":"حِزِقیال","chapter":"37","verse":"24","text":"خدمتگزار من داوود37‏:24 در این آیه و نیز آیهٔ ۲۵، منظور از «داوود»، مسیح موعود است که می‌بایست از نسل داوود به دنیا بیاید.، پادشاه ایشان خواهد شد و آنها یک رهبر خواهند داشت و تمام دستورها و قوانین مرا اطاعت نموده، خواسته‌هایم را بجا خواهند آورد."},{"book":"حِزِقیال","chapter":"37","verse":"25","text":"آنها در سرزمینی که پدرانشان زندگی کردند، ساکن می‌شوند، یعنی همان سرزمینی که به خدمتگزارم یعقوب دادم. خود و فرزندان و نوه‌هایشان، نسل اندر نسل، در آنجا ساکن خواهند شد. خدمتگزارم داوود تا به ابد پادشاه آنان خواهد بود."},{"book":"حِزِقیال","chapter":"37","verse":"26","text":"من با ایشان عهد می‌بندم که تا به ابد ایشان را در امنیت نگه دارم. من آنها را در سرزمینشان مستقر کرده، جمعیت‌شان را زیاد خواهم نمود و خانهٔ مقدّس خود را تا به ابد در میان ایشان قرار خواهم داد."},{"book":"حِزِقیال","chapter":"37","verse":"27","text":"خانهٔ من در میان ایشان خواهد بود و من خدای ایشان خواهم بود و آنها قوم من."},{"book":"حِزِقیال","chapter":"37","verse":"28","text":"وقتی خانهٔ مقدّس من تا ابد در میان ایشان برقرار بماند، آنگاه سایر قومها خواهند دانست من که یهوه هستم قوم اسرائیل را برای خود انتخاب کرده‌ام.»"}]}