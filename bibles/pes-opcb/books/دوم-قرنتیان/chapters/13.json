{"data":[{"book":"دوم قرنتیان","chapter":"13","verse":"1","text":"این سومین باری است که به دیدار شما می‌آیم. (همان‌طور که در کتب مقدّس نوشته شده: «به گواهی دو یا سه شاهد، هر سخنی ثابت می‌شود.13‏:1 تثنیه ۱۹‏:۱۵.»)"},{"book":"دوم قرنتیان","chapter":"13","verse":"2","text":"آخرین باری که نزد شما بودم، به آنانی که مرتکب گناه می‌شدند، اخطار کردم. اکنون به آنان و نیز به سایرین، باز هشدار می‌دهم که این بار از خطای کسی چشم‌پوشی نخواهم کرد،"},{"book":"دوم قرنتیان","chapter":"13","verse":"3","text":"و دلایل کافی نیز ارائه خواهم داد تا ثابت کنم که مسیح به‌وسیلهٔ من سخن می‌گوید. مسیح در روابط و برخوردش با شما ضعیف نیست بلکه قدرتی است عظیم در وجود شما."},{"book":"دوم قرنتیان","chapter":"13","verse":"4","text":"اگرچه بدن ضعیف و انسانی او بر روی صلیب مرد، اما اکنون به‌وسیلهٔ قدرت عظیم خدا او زنده است. ما نیز با اینکه در جسم خود ضعیف هستیم، اما در او زنده و قوی می‌باشیم و در روابط خود با شما، تمام قدرت خدا را در اختیار داریم."},{"book":"دوم قرنتیان","chapter":"13","verse":"5","text":"خود را امتحان کنید تا ببینید آیا در ایمان هستید یا نه. ایمان خود را بسنجید. آیا از حضور و قدرت عیسی مسیح در وجود خود آگاهید؛ اگر چنین نیست در این امتحان مردود هستید."},{"book":"دوم قرنتیان","chapter":"13","verse":"6","text":"امیدوارم بپذیرید که من از این امتحان ایمان، سربلند بیرون آمده‌ام و براستی از آن مسیح هستم."},{"book":"دوم قرنتیان","chapter":"13","verse":"7","text":"حال، از خدا درخواست می‌کنیم که شما عملی نادرست انجام ندهید، نه به این دلیل که مردم ببینند که از آزمون موفق بیرون آمده‌ایم، بلکه دعا می‌کنیم که شما عمل درست را انجام دهید، حتی اگر به نظر برسد که ما موفق نشده‌ایم."},{"book":"دوم قرنتیان","chapter":"13","verse":"8","text":"زیرا نمی‌توانیم کاری برخلاف راستی انجام دهیم، بلکه باید همواره برای راستی بایستیم."},{"book":"دوم قرنتیان","chapter":"13","verse":"9","text":"راضی هستیم ضعیف بمانیم اما شما قوی باشید. بزرگترین آرزو و دعای ما این است که شما در ایمانِ مسیحی خود به حد کمال برسید."},{"book":"دوم قرنتیان","chapter":"13","verse":"10","text":"این مطالب را به این امید می‌نویسم که وقتی نزدتان آمدم، نیازی نباشد که شما را سرزنش و تنبیه نمایم. زیرا می‌خواهم از اقتداری که خداوند به من داده است، برای تقویت و بنا کردن شما استفاده کنم، نه برای ویران کردن شما."},{"book":"دوم قرنتیان","chapter":"13","verse":"11","text":"آخرین نکته‌ای که مایلم بنویسم، این است: شاد باشید. رشد کنید و بالغ شوید. همدیگر را تشویق کنید. در صلح و صفا زندگی کنید. خدا که سرچشمهٔ محبت و آرامش است، با شما باشد."},{"book":"دوم قرنتیان","chapter":"13","verse":"12","text":"با بوسه‌ای مقدّس به یکدیگر سلام بگویید."},{"book":"دوم قرنتیان","chapter":"13","verse":"13","text":"تمام ایمانداران اینجا به شما سلام می‌رسانند."},{"book":"دوم قرنتیان","chapter":"13","verse":"14","text":"فیض خداوند ما عیسی مسیح، محبت خدا و رفاقت روح‌القدس با همۀ شما باشد."}]}