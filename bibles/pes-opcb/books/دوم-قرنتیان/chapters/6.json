{"data":[{"book":"دوم قرنتیان","chapter":"6","verse":"1","text":"از این رو، به عنوان همکاران خدا، از شما خواهش می‌کنیم که از فیض خدا غافل نشوید."},{"book":"دوم قرنتیان","chapter":"6","verse":"2","text":"زیرا خدا می‌فرماید: «فریاد تو را در وقت مناسب شنیدم. در روز نجات، به یاری‌ات شتافتم.»6‏:2 اشعیا ۴۹‏:۴ (نسخۀ یونانی). الان، همان «وقت مناسب» است. امروز همان «روز نجات» است."},{"book":"دوم قرنتیان","chapter":"6","verse":"3","text":"ما به گونه‌ای زندگی و رفتار می‌کنیم که باعث لغزش کسی نگردیم، تا خدمت ما بی‌اعتبار نشود."},{"book":"دوم قرنتیان","chapter":"6","verse":"4","text":"در واقع سعی ما بر این است که در هر کاری ثابت کنیم که خدمتگزاران واقعی خدا هستیم. هر نوع رنج و سختی و زحمت را تحمل کرده‌ایم؛"},{"book":"دوم قرنتیان","chapter":"6","verse":"5","text":"شلّاق خورده‌ایم؛ به زندان افتاده‌ایم؛ با تهاجم مردم خشمگین مواجه شده‌ایم؛ بیش از توان خود کار کرده‌ایم؛ بی‌خوابی و گرسنگی کشیده‌ایم."},{"book":"دوم قرنتیان","chapter":"6","verse":"6","text":"با زندگی پاک خود، با بینش روحانی، با صبر، با مهربانی، با حضور روح‌القدس در ما، و با محبت بی‌ریای خود به همه ثابت کرده‌ایم که ادعاهایمان بجاست."},{"book":"دوم قرنتیان","chapter":"6","verse":"7","text":"همواره حقیقت را گفته‌ایم؛ خدا در هر امری ما را یاری کرده است؛ با سلاحهای روحانی در دست راست برای حمله و در دست چپ برای دفاع، جنگیده‌ایم."},{"book":"دوم قرنتیان","chapter":"6","verse":"8","text":"چه به ما احترام نمایند و چه بی‌احترامی، چه از ما تعریف کنند و چه انتقاد، همواره نسبت به خداوند وفادار می‌مانیم. مردم ما را دروغگو می‌پندارند، حال آنکه جز حقیقت سخنی نمی‌گوییم."},{"book":"دوم قرنتیان","chapter":"6","verse":"9","text":"گاهی همچون افراد بی‌ارزش و گمنام به نظر می‌آییم، اما بسیاری ما را می‌شناسند. همواره خطر مرگ ما را تهدید می‌کند، اما هنوز زنده‌ایم و خدا را خدمت می‌کنیم. مجروح شده‌ایم اما از پای در نیامده‌ایم."},{"book":"دوم قرنتیان","chapter":"6","verse":"10","text":"دل‌شکسته‌ایم، اما در عین حال از شادی خداوند لبریزیم. فقیریم، ولی بسیاری را با گنجهای روحانی، ثروتمند می‌سازیم. صاحب چیزی نیستیم، اما همه چیز داریم."},{"book":"دوم قرنتیان","chapter":"6","verse":"11","text":"ای دوستان عزیزم که در قرنتس هستید، با شما صادقانه سخن گفتیم و دل خود را برای شما گشودیم."},{"book":"دوم قرنتیان","chapter":"6","verse":"12","text":"اما اگر هنوز هم بین ما سردی هست، به علّت بی‌محبتی ما نیست، بلکه در اثر کمی محبت شماست."},{"book":"دوم قرنتیان","chapter":"6","verse":"13","text":"با شما همچون فرزندان خود سخن می‌گویم. دلتان را برای محبت ما باز کنید و شما نیز محبت خود را به ما نشان دهید."},{"book":"دوم قرنتیان","chapter":"6","verse":"14","text":"با بی‌ایمانان پیوند و همبستگی نداشته باشید. آیا می‌تواند بین پاکی و گناه پیوندی باشد؟ آیا نور و تاریکی با یکدیگر ارتباطی دارند؟"},{"book":"دوم قرنتیان","chapter":"6","verse":"15","text":"یا بین مسیح و شیطان توافقی وجود دارد؟ آیا بین یک ایماندار و بی‌ایمان وجه اشتراکی هست؟"},{"book":"دوم قرنتیان","chapter":"6","verse":"16","text":"یا می‌توان معبد خدا را با بتخانه یکی دانست؟ زیرا شما معبدی زنده هستید و خدا در شما ساکن است! چنانکه او فرموده است: «من در ایشان ساکن خواهم شد و در میانشان اقامت خواهم گزید، و من خدای آنان خواهم بود و ایشان قوم من.»6‏:16 لاویان ۲۶‏:۱۲ و حِزِقیال ۳۷‏:۲۷."},{"book":"دوم قرنتیان","chapter":"6","verse":"17","text":"از اینروست که خدا می‌فرماید: «از میان گناهکاران خارج شوید! خود را از ایشان جدا سازید! به چیزهای ناپاک دست نزنید تا شما را بپذیرم.6‏:17 اشعیا ۵۲‏:۱۱ و حِزِقیال ۲۰‏:۳۴ (نسخۀ یونانی)."},{"book":"دوم قرنتیان","chapter":"6","verse":"18","text":"آنگاه من پدر شما خواهم بود و شما پسران و دختران من! این است فرمودۀ خداوندِ قادر مطلق!»6‏:18 ۲سموئیل ۷‏:۱۴."}]}