{"data":[{"book":"دوم قرنتیان","chapter":"5","verse":"1","text":"زیرا می‌دانیم وقتی این خیمۀ زمینی که اکنون در آن زندگی می‌کنیم فرو ریزد، یعنی وقتی بمیریم و این بدنهای خاکی را ترک گوییم، در آسمان خانه‌ها یعنی بدنهایی جاودانی خواهیم داشت که به دست خدا برای ما ساخته شده است، نه به دست انسان."},{"book":"دوم قرنتیان","chapter":"5","verse":"2","text":"حال که در این بدن زندگی می‌کنیم، چقدر خسته و فرسوده می‌شویم. به همین دلیل مشتاقانه روزی را انتظار می‌کشیم که بدن آسمانی‌مان را همچون لباسی نو در برکنیم."},{"book":"دوم قرنتیان","chapter":"5","verse":"3","text":"آنگاه به یقین روح‌هایی بدون بدن نخواهیم بود."},{"book":"دوم قرنتیان","chapter":"5","verse":"4","text":"ما در این بدن خاکی، تحت فشار هستیم و آه و ناله می‌کنیم؛ اما در ضمن نمی‌خواهیم بمیریم و از این بدن خلاص شویم، بلکه می‌خواهیم به همین صورت که هستیم، بدن آسمانی خود را بپوشیم تا این بدنهای فانی در آن زندگی جاوید غرق شود."},{"book":"دوم قرنتیان","chapter":"5","verse":"5","text":"این است آنچه که خدا برای ما تدارک دیده است؛ و برای آنکه یقین بدانیم که همهٔ این برکات را نصیب ما خواهد ساخت، روح‌القدس را به عنوان بیعانه به ما داده است."},{"book":"دوم قرنتیان","chapter":"5","verse":"6","text":"از این رو، همواره دلگرمیم، و می‌دانیم تا زمانی که در این بدن خاکی سکونت داریم، در خانۀ ابدی با خداوند زندگی نمی‌کنیم."},{"book":"دوم قرنتیان","chapter":"5","verse":"7","text":"ما این امور را نه با دیدن بلکه با ایمان باور می‌کنیم."},{"book":"دوم قرنتیان","chapter":"5","verse":"8","text":"بنابراین، از مرگ ترسی نداریم، بلکه از آن استقبال می‌کنیم، چون می‌دانیم که پس از مرگ نزد خداوند رفته، در خانهٔ آسمانی‌مان به سر خواهیم برد."},{"book":"دوم قرنتیان","chapter":"5","verse":"9","text":"اما چه در این دنیا، در این بدن باشیم، و چه در آسمان با مسیح، هدفمان این است که همواره در هر چه می‌کنیم، خشنودی او را جلب نماییم."},{"book":"دوم قرنتیان","chapter":"5","verse":"10","text":"زیرا همهٔ ما در مقابل تخت داوری مسیح خواهیم ایستاد و هر یک از ما نتیجهٔ اعمالی را که در زمان سکونت در بدن خود انجام داده است، خواهد دید، چه نیک، چه بد."},{"book":"دوم قرنتیان","chapter":"5","verse":"11","text":"بنابراین، چون چنین ترس و احترامی نسبت به خداوند در دل ما هست، می‌کوشیم تا مردم را به سوی نجات هدایت کنیم. خدا از دل ما باخبر است و می‌داند که آنچه می‌گوییم، عین حقیقت است. امیدوارم شما هم به این موضوع پی برده باشید."},{"book":"دوم قرنتیان","chapter":"5","verse":"12","text":"فکر نکنید که بار دیگر شروع به خودستایی کرده‌ایم! نه، بلکه می‌خواهیم دلیلی داشته باشید تا بتوانید به ما افتخار کنید و جواب آن دسته از معلمین دروغین را بدهید که به ظاهر فخر می‌کنند، نه به آنچه در قلب است."},{"book":"دوم قرنتیان","chapter":"5","verse":"13","text":"آیا گمان می‌کنید که عقل خود را از دست داده‌ایم که دربارهٔ خود اینچنین سخن می‌گوییم؟ حتی اگر چنین باشد، برای آنست که خدا جلال یابد! و اگر در سلامت عقل به سر می‌بریم، به نفع شماست."},{"book":"دوم قرنتیان","chapter":"5","verse":"14","text":"هر آنچه می‌کنیم، نه برای نفع خودمان، بلکه برای این است که عشق مسیح سراسر وجود و هستی‌مان را تسخیر کرده است. و چون ایمان داریم که مسیح جان خود را در راه همهٔ ما فدا کرد، به این نیز ایمان داریم که ما هم نسبت به زندگی گناه‌آلود گذشته خود، مرده‌ایم."},{"book":"دوم قرنتیان","chapter":"5","verse":"15","text":"مسیح برای همه مرد تا تمام کسانی که زنده‌اند یعنی کسانی که از او زندگی جاوید یافته‌اند، دیگر برای خود و ارضای خواسته‌های خود زندگی نکنند، بلکه برای خشنودی همان کسی زندگی کنند که در راه ایشان مرد و دوباره زنده شد."},{"book":"دوم قرنتیان","chapter":"5","verse":"16","text":"بنابراین، از این پس برادران مسیحی خود را برحسب ظاهر و مطابق با طرز فکر مردم دنیا، قضاوت نمی‌کنیم. زمانی من نیز دربارهٔ مسیح چنین قضاوت می‌کردم و بر این باور بودم که او یک انسان عادی است. اما اکنون دیگر چنین طرز فکری ندارم."},{"book":"دوم قرنتیان","chapter":"5","verse":"17","text":"کسی که از آنِ مسیح می‌گردد، تبدیل به شخص جدیدی می‌شود. او دیگر آن انسان قبلی نیست؛ بلکه زندگی کاملاً تازه‌ای را آغاز کرده است."},{"book":"دوم قرنتیان","chapter":"5","verse":"18","text":"تمام این نیکویی‌ها از سوی خدایی است که به خاطر فداکاری عیسی مسیح، ما را با خود آشتی داده است، و این مسئولیت را به ما سپرده تا پیام این آشتی را به دیگران نیز برسانیم."},{"book":"دوم قرنتیان","chapter":"5","verse":"19","text":"پیام ما این است که خدا در مسیح بود و مردم را به آشتی با خود فرا می‌خواند تا گناهانشان را ببخشاید و آثار آن را پاک نماید."},{"book":"دوم قرنتیان","chapter":"5","verse":"20","text":"ما سفیران مسیح هستیم. خدا به‌وسیلۀ ما با شما سخن می‌گوید. وقتی ما چیزی را از شما درخواست می‌کنیم، مانند این است که مسیح آن را از شما می‌خواهد. بنابراین، از جانب او از شما می‌خواهیم که لطف و محبت خدا را رد نکنید و با او آشتی نمایید."},{"book":"دوم قرنتیان","chapter":"5","verse":"21","text":"زیرا خدا مسیح را که هرگز گناه نکرد، در راه ما گناه ساخت5‏:21 یا: «قربانی گناه ساخت».، تا ما بتوانیم به‌واسطۀ مسیح در پیشگاه خدا مقبول واقع شویم."}]}