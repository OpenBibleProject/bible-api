{"data":[{"book":"اول تسالونیکیان","chapter":"5","verse":"1","text":"شاید بپرسید که مسیح در چه زمان باز خواهد گشت. برادران عزیز، لازم نیست در این باره چیزی بنویسم،"},{"book":"اول تسالونیکیان","chapter":"5","verse":"2","text":"زیرا شما به خوبی می‌دانید که هیچ‌کس زمان بازگشت او را نمی‌داند. روز خداوند همچون دزد شب، بی‌خبر سر می‌رسد."},{"book":"اول تسالونیکیان","chapter":"5","verse":"3","text":"همان وقت که مردم می‌گویند: «همه جا امن و امان است»، ناگهان مصیبت دامنگیرشان خواهد شد، همان‌طور که درد به سراغ زن آبستن می‌آید؛ آنگاه راه فراری برای آنان وجود نخواهد داشت."},{"book":"اول تسالونیکیان","chapter":"5","verse":"4","text":"اما برادران عزیز، شما در تاریکی گناه و بی‌خبری نیستید که وقتی روز خداوند سر رسد، غافلگیر شوید، مانند کسی که دزد به او حمله کرده باشد."},{"book":"اول تسالونیکیان","chapter":"5","verse":"5","text":"شما همگی فرزندان نور و روز هستید، و با تاریکی و شب کاری ندارید."},{"book":"اول تسالونیکیان","chapter":"5","verse":"6","text":"بنابراین، آماده باشید و مانند دیگران به خواب نروید. منتظر بازگشت مسیح باشید و هوشیار بمانید."},{"book":"اول تسالونیکیان","chapter":"5","verse":"7","text":"شب، وقت خواب و مستی و بی‌خبری است،"},{"book":"اول تسالونیکیان","chapter":"5","verse":"8","text":"ولی ما که در روشنایی روز زندگی می‌کنیم، باید هوشیار باشیم و زره ایمان و محبت را در برکنیم، و امیدِ نجات را همچون کلاهخود بر سر بگذاریم."},{"book":"اول تسالونیکیان","chapter":"5","verse":"9","text":"از یاد نبریم که خدا ما را برنگزیده تا زیر غضب خود قرار دهد، بلکه ما را انتخاب نموده تا به‌وسیلهٔ خداوند ما عیسی مسیح نجات دهد."},{"book":"اول تسالونیکیان","chapter":"5","verse":"10","text":"او جان خود را فدا کرد تا ما بتوانیم تا ابد با او زندگی کنیم، خواه به هنگام بازگشت او زنده باشیم، خواه نباشیم."},{"book":"اول تسالونیکیان","chapter":"5","verse":"11","text":"پس به همین ترتیب، به تشویق و تقویت یکدیگر ادامه دهید."},{"book":"اول تسالونیکیان","chapter":"5","verse":"12","text":"ایمانداران عزیز، کسانی را که رهبران شما در کار خداوند هستند، گرامی بدارید. آنها در بین شما سخت تلاش می‌کنند و به شما پند می‌دهند."},{"book":"اول تسالونیکیان","chapter":"5","verse":"13","text":"ایشان را به سبب زحماتی که برای شما می‌کشند، با تمام وجود احترام بگذارید و محبت کنید. همچنین با یکدیگر در صلح و صفا به سر ببرید."},{"book":"اول تسالونیکیان","chapter":"5","verse":"14","text":"برادران عزیز، اشخاص تنبل و سرکش را تأدیب کنید؛ افراد محجوب و ترسو را دلداری دهید؛ ضعفا را یاری نمایید؛ نسبت به همه، صبر و تحمل را پیشه کنید."},{"book":"اول تسالونیکیان","chapter":"5","verse":"15","text":"مواظب باشید بدی را با بدی تلافی نکنید، بلکه بکوشید همواره به یکدیگر و به تمام مردم خوبی کنید."},{"book":"اول تسالونیکیان","chapter":"5","verse":"16","text":"همیشه شاد باشید!"},{"book":"اول تسالونیکیان","chapter":"5","verse":"17","text":"پیوسته دعا کنید!"},{"book":"اول تسالونیکیان","chapter":"5","verse":"18","text":"برای هر پیش آمدی خدا را شکر نمایید، زیرا این است خواست خدا برای شما که از آن عیسی مسیح هستید."},{"book":"اول تسالونیکیان","chapter":"5","verse":"19","text":"آتش روح را خاموش نکنید."},{"book":"اول تسالونیکیان","chapter":"5","verse":"20","text":"نبوّتها یعنی پیامهایی را که خدا به مؤمنین می‌دهد، کوچک و حقیر نشمارید،"},{"book":"اول تسالونیکیان","chapter":"5","verse":"21","text":"بلکه به دقت به آنها گوش فرا دهید، و اگر تشخیص دادید که از جانب خدا هستند، آنها را بپذیرید."},{"book":"اول تسالونیکیان","chapter":"5","verse":"22","text":"خود را از هر نوع بدی دور نگاه دارید."},{"book":"اول تسالونیکیان","chapter":"5","verse":"23","text":"دعا می‌کنم که خود خدای آرامش، شما را تماماً مقدّس سازد. باشد که روح و جان و بدن شما تا روز بازگشت خداوند ما عیسی مسیح بی‌عیب و استوار بماند."},{"book":"اول تسالونیکیان","chapter":"5","verse":"24","text":"همان خدایی که شما را خوانده است تا فرزندان او باشید، طبق وعده‌اش این را نیز برای شما انجام خواهد داد."},{"book":"اول تسالونیکیان","chapter":"5","verse":"25","text":"برادران عزیز، برای ما دعا کنید."},{"book":"اول تسالونیکیان","chapter":"5","verse":"26","text":"با بوسه‌ای مقدّس به تمام برادران سلام بگویید."},{"book":"اول تسالونیکیان","chapter":"5","verse":"27","text":"در نام خداوند از شما می‌خواهم که این نامه را برای همهٔ مؤمنین بخوانید."},{"book":"اول تسالونیکیان","chapter":"5","verse":"28","text":"فیض خداوند ما عیسی مسیح با همهٔ شما باشد."}]}