{"data":[{"book":"عِزرا","chapter":"5","verse":"1","text":"آنگاه دو نبی به اسامی حَجَّی و زکریا (پسر عِدّو) شروع کردند به دادن پیغام خدای اسرائیل به یهودیان اورشلیم و یهودا."},{"book":"عِزرا","chapter":"5","verse":"2","text":"وقتی زروبابِل و یهوشع پیغام آنها را شنیدند، به بازسازی خانهٔ خدا در اورشلیم مشغول شدند و این دو نبی نیز به آنان کمک کردند."},{"book":"عِزرا","chapter":"5","verse":"3","text":"ولی در این هنگام تَتِنایی، استاندار غرب رود فرات و شِتَربوزِنای و همدستان آنها به اورشلیم آمدند و گفتند: «چه کسی به شما اجازه داده است خانهٔ خدا را بسازید و ساختمانش را تکمیل کنید؟»"},{"book":"عِزرا","chapter":"5","verse":"4","text":"سپس از آنها خواستند نام تمام کسانی را که مشغول ساختن خانۀ خدا بودند، به ایشان بدهند."},{"book":"عِزرا","chapter":"5","verse":"5-6","text":"ولی از آنجا که خدا مراقب سرپرستان یهودی بود، آنها نتوانستند از کار ایشان جلوگیری کنند. پس تَتِنایی، شِتَربوزِنای و همدستان ایشان که مقامات غرب رود فرات بودند جریان را طی نامه‌ای به اطلاع داریوش پادشاه رسانیدند و منتظر جواب ماندند."},{"book":"عِزرا","chapter":"5","verse":"7","text":"متن نامه چنین بود:"},{"book":"عِزرا","chapter":"5","verse":"8","text":"به آگاهی می‌رساند که ما به محل ساختمان خانهٔ خدای بزرگ یهودیان رفتیم و دیدیم این خانه را با سنگهای بزرگ می‌سازند و تیرهای چوبی در دیوار آن کار می‌گذارند. کار به تندی و با موفقیت پیش می‌رود."},{"book":"عِزرا","chapter":"5","verse":"9","text":"ما از سرپرستان ایشان پرسیدیم که چه کسی به آنها اجازهٔ این کار را داده است."},{"book":"عِزرا","chapter":"5","verse":"10","text":"سپس نامهای آنها را پرسیدیم تا به آگاهی شما برسانیم که سرپرستان ایشان چه کسانی هستند."},{"book":"عِزرا","chapter":"5","verse":"11","text":"جوابشان این بود:"},{"book":"عِزرا","chapter":"5","verse":"12","text":"اجداد ما خدای آسمان را به خشم آوردند، پس خدا ایشان را به دست نِبوکَدنِصَّر، پادشاه بابِل تسلیم کرد و او این خانه را خراب نمود و قوم اسرائیل را اسیر کرده، به بابِل برد."},{"book":"عِزرا","chapter":"5","verse":"13","text":"اما کوروش پادشاه، فاتح بابِل، در سال اول سلطنتش فرمانی صادر کرد که خانۀ خدا از نو ساخته شود."},{"book":"عِزرا","chapter":"5","verse":"14","text":"همچنین او تمام ظروف طلا و نقره‌ای را که نِبوکَدنِصَّر از خانۀ خدا از اورشلیم گرفته و در بتخانهٔ بابِل گذاشته بود، دوباره به خانهٔ خدا بازگرداند. کوروش این ظروف را به شِیشبَصَّر که خودش او را به سمت فرمانداری یهودا تعیین کرده بود، سپرد"},{"book":"عِزرا","chapter":"5","verse":"15","text":"و به او دستور داد که ظروف را به محل خانهٔ خدا در اورشلیم بازگرداند و خانهٔ خدا را در آن محل دوباره بنا کند."},{"book":"عِزرا","chapter":"5","verse":"16","text":"پس شِیشبَصَّر به اورشلیم آمد و پایه‌های خانهٔ خدا را گذاشت؛ و از آن وقت تا به حال ما مشغول بنای آن هستیم، ولی کار هنوز تمام نشده است.“"},{"book":"عِزرا","chapter":"5","verse":"17","text":"حال اگر پادشاه صلاح می‌دانند امر فرمایند تا در کتابخانهٔ سلطنتی بابِل تحقیق کنند و ببینند که آیا به درستی کوروش پادشاه چنین فرمانی داده است یا نه؟ سپس پادشاه خواست خود را به ما ابلاغ فرمایند.»"}]}