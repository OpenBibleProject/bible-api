{"data":[{"book":"عِزرا","chapter":"7","verse":"1","text":"در زمان سلطنت اردشیر، پادشاه پارس، مردی زندگی می‌کرد به نام عِزرا. عِزرا پسر سرایا بود، سرایا پسر عزریا، عزریا پسر حلقیا،"},{"book":"عِزرا","chapter":"7","verse":"2","text":"حلقیا پسر شلوم، شلوم پسر صادوق، صادوق پسر اخیطوب،"},{"book":"عِزرا","chapter":"7","verse":"3","text":"اخیطوب پسر امریا، امریا پسر عزریا، عزریا پسر مرایوت،"},{"book":"عِزرا","chapter":"7","verse":"4","text":"مرایوت پسر زرحیا، زرحیا پسر عزی، عزی پسر بقی،"},{"book":"عِزرا","chapter":"7","verse":"5","text":"بقی پسر ابیشوع، ابیشوع پسر فینحاس، فینحاس پسر العازار و العازار پسر هارون کاهن اعظم."},{"book":"عِزرا","chapter":"7","verse":"6","text":"عِزرا از علمای دین یهود بود و کتاب تورات را که خداوند به‌وسیلۀ موسی به قوم اسرائیل داده بود، خوب می‌دانست. اردشیر پادشاه هر چه عِزرا می‌خواست به وی می‌داد، زیرا خداوند، خدایش با او بود. عِزرا بابِل را ترک گفت"},{"book":"عِزرا","chapter":"7","verse":"7-9","text":"و همراه عده‌ای از یهودیان و نیز کاهنان، لاویان، نوازندگان، نگهبانان و خدمتگزاران خانهٔ خدا به اورشلیم رفت. ایشان روز اول ماه اول از سال هفتم سلطنت اردشیر از بابِل حرکت کردند و به یاری خدا روز اول ماه پنجم همان سال، به سلامت به اورشلیم رسیدند."},{"book":"عِزرا","chapter":"7","verse":"10","text":"عِزرا زندگی خود را وقف مطالعهٔ تورات و به کار بستن دستورهای آن و تعلیم احکامش به مردم اسرائیل نموده بود."},{"book":"عِزرا","chapter":"7","verse":"11","text":"این است متن نامه‌ای که اردشیر پادشاه به عِزرای کاهن و کاتب داد. (عِزرا در امور مربوط به فرمانهای خداوند و فرایض او به اسرائیل شخص صاحب‌نظری بود):"},{"book":"عِزرا","chapter":"7","verse":"12","text":"از اردشیر پادشاه، به عِزرای کاهن و عالم شریعت خدای آسمان."},{"book":"عِزرا","chapter":"7","verse":"13","text":"به این وسیله فرمان می‌دهم که از تمام مردم اسرائیل و کاهنان و لاویانی که در سراسر قلمرو سرزمین من به سر می‌برند، هر که بخواهد می‌تواند همراه تو به اورشلیم بازگردد."},{"book":"عِزرا","chapter":"7","verse":"14","text":"تو از طرف من و هفت مشاورم به اورشلیم و یهودا فرستاده می‌شوی تا بر اساس قوانین خدایت وضع مردم آنجا را تحقیق کنی."},{"book":"عِزرا","chapter":"7","verse":"15-16","text":"در ضمن طلا و نقره‌ای را که ما به خدای اسرائیل تقدیم می‌کنیم و طلا و نقره‌ای را که اهالی بابِل می‌دهند، همراه با هدایایی که یهودیان و کاهنان برای خانهٔ خدا تقدیم می‌کنند، با خود به اورشلیم ببر."},{"book":"عِزرا","chapter":"7","verse":"17","text":"وقتی به آنجا رسیدی قبل از هر چیز با این هدایا، گاوها، قوچها، بره‌ها، و موادی را که برای هدایای آردی و نوشیدنی لازم است خریداری کن و تمام آنها را روی مذبح خانهٔ خدای خود تقدیم نما."},{"book":"عِزرا","chapter":"7","verse":"18","text":"بقیهٔ هدایا را به هر طریقی که تو و برادرانت صلاح می‌دانید و مطابق خواست خدای شماست به کار ببرید."},{"book":"عِزرا","chapter":"7","verse":"19","text":"لوازمی را که ما برای خانهٔ خدای شما در اورشلیم می‌دهیم به خدای خود تقدیم کنید."},{"book":"عِزرا","chapter":"7","verse":"20","text":"اگر چیز دیگری برای خانهٔ خدا احتیاج داشتید می‌توانید از خزانهٔ سلطنتی دریافت نمایید."},{"book":"عِزرا","chapter":"7","verse":"21-22","text":"من، اردشیر پادشاه، به تمام خزانه‌دارها در مناطق غرب رود فرات دستور می‌دهم که هر چه عِزرا، کاهن و عالم شریعت خدای آسمان، از شما درخواست نماید تا سه هزار و چهارصد کیلوگرم نقره، ده هزار کیلوگرم گندم، دو هزار لیتر شراب، دو هزار لیتر روغن زیتون و هر مقدار نمک که لازم باشد فوری به او بدهید."},{"book":"عِزرا","chapter":"7","verse":"23","text":"هر چه خدای آسمان فرموده باشد، بدون تأخیر برای خانهٔ او بجا آورید، مبادا خشم خدا بر من و خاندانم نازل شود."},{"book":"عِزرا","chapter":"7","verse":"24","text":"همچنین اعلان می‌کنم که تمام کاهنان، لاویان، نوازندگان، نگهبانان، خدمتگزاران و سایر کارکنان خانهٔ خدا از پرداخت هرگونه مالیات معاف هستند."},{"book":"عِزرا","chapter":"7","verse":"25","text":"و تو ای عِزرا، با حکمتی که خدا به تو داده است، حکام و قضاتی را که شریعت خدایت را می‌دانند برای رسیدگی به مسائل مردم غرب رود فرات انتخاب کن. اگر آنها با شریعت خدای تو آشنا نباشند، باید ایشان را تعلیم دهی."},{"book":"عِزرا","chapter":"7","verse":"26","text":"اگر کسی نخواهد از شریعت خدای تو و دستور پادشاه اطاعت کند، باید بی‌درنگ مجازات شود؛ مجازات او یا مرگ است یا تبعید، یا ضبط اموال یا زندان."},{"book":"عِزرا","chapter":"7","verse":"27","text":"سپس عِزرا اینطور دعا کرد: «سپاس بر خداوند، خدای اجداد ما که این اشتیاق را در دل پادشاه گذاشت تا خانهٔ خداوند را که در اورشلیم است زینت دهد."},{"book":"عِزرا","chapter":"7","verse":"28","text":"خداوند، خدایم را شکر می‌کنم که مرا مقبول پادشاه و مشاوران و تمام مقامات مقتدرش گردانید و به من قوت بخشید تا بتوانم سران طایفه‌های اسرائیل را جمع کنم تا با من به اورشلیم بازگردند.»"}]}