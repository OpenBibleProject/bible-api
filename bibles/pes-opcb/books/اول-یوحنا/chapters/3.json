{"data":[{"book":"اول یوحنا","chapter":"3","verse":"1","text":"ببینید خدای پدر چقدر ما را دوست دارد که ما را فرزندان خود خوانده است، و همین‌طور نیز هستیم. اما مردم دنیا این مطلب را درک نمی‌کنند، زیرا خدا را آن طور که هست نمی‌شناسند."},{"book":"اول یوحنا","chapter":"3","verse":"2","text":"بله عزیزان، ما اکنون حقیقتاً فرزندان خدا هستیم. گرچه هنوز نمی‌دانیم در آینده چگونه خواهیم بود، اما این را به یقین می‌دانیم که وقتی مسیح بازگردد، مانند او خواهیم شد، چون او را همان‌گونه که هست خواهیم دید."},{"book":"اول یوحنا","chapter":"3","verse":"3","text":"هر که چنین امیدی دارد، می‌کوشد تا پاک بماند، زیرا که مسیح نیز پاک است."},{"book":"اول یوحنا","chapter":"3","verse":"4","text":"هر که گناه می‌کند، احکام خدا را می‌شکند، زیرا گناه چیزی نیست جز شکستن احکام خدا و رفتار کردن برخلاف خواست او."},{"book":"اول یوحنا","chapter":"3","verse":"5","text":"اما می‌دانید که مسیح انسان شد تا بتواند گناهان ما را پاک سازد؛ و این را نیز می‌دانید که او کاملاً پاک و بی‌گناه بود."},{"book":"اول یوحنا","chapter":"3","verse":"6","text":"پس اگر همواره با مسیح رابطه‌ای نزدیک داشته باشیم، در گناه زندگی نخواهیم کرد. اگر کسی در گناه زندگی می‌کند، علّتش این است که هرگز با او رابطه‌ای نداشته و او را نشناخته است."},{"book":"اول یوحنا","chapter":"3","verse":"7","text":"فرزندان عزیزم، مراقب باشید کسی شما را در این مورد فریب ندهد: هر که آنچه را که راست است انجام می‌دهد، به این علّت است که راست‌کردار است، همان‌گونه که مسیح راست‌کردار3‏:7 یا «عادل». است."},{"book":"اول یوحنا","chapter":"3","verse":"8","text":"اما کسی که در گناه به سر می‌برد، نشان می‌دهد که به ابلیس تعلق دارد، زیرا ابلیس از همان ابتدا که خود را به گناه آلوده ساخت، تا به حال گناه می‌کند. اما پسر خدا آمد تا اعمال ابلیس را باطل سازد."},{"book":"اول یوحنا","chapter":"3","verse":"9","text":"هر که به خانوادهٔ خدا ملحق می‌شود و فرزند خدا می‌گردد، به راه گناه نمی‌رود، زیرا او از طبیعت و حیات3‏:9 به جای «طبیعت و حیات» در یونانی «تخم» به کار رفته است. الهی برخوردار می‌شود. بنابراین، دیگر نمی‌تواند گناه کند، زیرا در او زندگی تازه‌ای شکل گرفته است که از خدا جریان می‌یابد."},{"book":"اول یوحنا","chapter":"3","verse":"10","text":"پس به این ترتیب می‌توان گفت که چه کسی فرزند خداست و چه کسی فرزند ابلیس است. هر که زندگی خداپسندانه‌ای3‏:10 یا «عادلانه‌ای». نداشته باشد و همنوع3‏:10 یا «برادر». خود را نیز محبت نکند، فرزند خدا نیست."},{"book":"اول یوحنا","chapter":"3","verse":"11","text":"زیرا پیغامی که از همان ابتدا به ما داده شد، این است که یکدیگر را محبت نماییم؛"},{"book":"اول یوحنا","chapter":"3","verse":"12","text":"اما نه مانند قائن که از آن شریر بود و برادرش را کشت. می‌دانید چرا چنین کرد؟ زیرا کارهای خودش نادرست بود، ولی می‌دانست که اعمال برادرش از اعمال خودش بهتر است."},{"book":"اول یوحنا","chapter":"3","verse":"13","text":"از این رو، برادران من، تعجب نکنید از این که مردم دنیا از شما نفرت داشته باشند."},{"book":"اول یوحنا","chapter":"3","verse":"14","text":"اگر ما برادران خود را محبت کنیم، معلوم می‌شود که از مرگ رهایی یافته، به زندگی جاوید رسیده‌ایم. اما هر که محبت نداشته باشد، در مرگ به سر می‌برد."},{"book":"اول یوحنا","chapter":"3","verse":"15","text":"هر که از برادر خود نفرت داشته باشد، در واقع قاتل است؛ و می‌دانید که هر کس قصد قتل کسی را داشته باشد، هرگز به زندگی ابدی دست نخواهد یافت."},{"book":"اول یوحنا","chapter":"3","verse":"16","text":"ما محبت واقعی را از مسیح آموخته‌ایم، زیرا او جان خود را در راه ما فدا کرد، تا ما نیز حاضر باشیم جان خود را در راه برادران خود فدا کنیم."},{"book":"اول یوحنا","chapter":"3","verse":"17","text":"اما کسی که ادعای مسیحیت می‌کند و از نظر مالی در وضعیت خوبی به سر می‌برد، اگر همنوع خود را در احتیاج ببیند و به او کمک نکند، چگونه ممکن است محبت خدا در قلب او حکمفرما باشد؟"},{"book":"اول یوحنا","chapter":"3","verse":"18","text":"ای فرزندان من، محبت ما نباید فقط زبانی باشد، بلکه می‌باید در عمل نیز آن را نشان دهیم."},{"book":"اول یوحنا","chapter":"3","verse":"19","text":"آنگاه خواهیم دانست که مسیحیانی واقعی هستیم، و وجدانمان نیز آسوده خواهد بود."},{"book":"اول یوحنا","chapter":"3","verse":"20","text":"حتی اگر احساس گناه کنیم، خدا از احساس ما بزرگتر است و از همه چیز آگاه می‌باشد."},{"book":"اول یوحنا","chapter":"3","verse":"21","text":"اما عزیزان من، اگر احساس گناه نمی‌کنیم، می‌توانیم با اطمینان خاطر و اعتماد کامل به حضور خداوند بیاییم؛"},{"book":"اول یوحنا","chapter":"3","verse":"22","text":"آنگاه هر چه از او درخواست نماییم، دریافت خواهیم کرد، زیرا احکام او را اطاعت می‌کنیم و کارهای پسندیدهٔ او را بجا می‌آوریم."},{"book":"اول یوحنا","chapter":"3","verse":"23","text":"آنچه خدا از ما انتظار دارد این است که به نام پسر او عیسی مسیح ایمان بیاوریم و به یکدیگر محبت کنیم، چنانکه به ما امر کرده است."},{"book":"اول یوحنا","chapter":"3","verse":"24","text":"هر که احکام خدا را بجا آورد، با خدا زندگی می‌کند و خدا نیز با او. این حقیقت را از آن روح پاک که خدا به ما عطا فرموده است، دریافت کرده‌ایم."}]}