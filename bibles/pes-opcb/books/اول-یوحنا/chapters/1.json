{"data":[{"book":"اول یوحنا","chapter":"1","verse":"1","text":"از ابتدا، کلمهٔ حیات‌بخش خدا وجود داشته است، ما او را با چشمان خود دیده‌ایم، و سخنان او را شنیده‌ایم؛ با دستهای خود او را لمس کرده‌ایم."},{"book":"اول یوحنا","chapter":"1","verse":"2","text":"این کلمهٔ حیات‌بخش از جانب خدا آمد و خود را بر ما آشکار فرمود؛ و ما شهادت می‌دهیم که او را دیده‌ایم، یعنی عیسی مسیح را. بله، او حیات جاودانی است. او نزد خدای پدر بود، اما بعد خود را بر ما آشکار ساخت."},{"book":"اول یوحنا","chapter":"1","verse":"3","text":"باز می‌گویم، ما با شما دربارهٔ چیزی سخن می‌گوییم که خودمان دیده‌ایم و شنیده‌ایم، تا شما نیز بتوانید مانند ما با خدای پدر و پسرش عیسی مسیح، رابطهٔ نزدیک داشته باشید."},{"book":"اول یوحنا","chapter":"1","verse":"4","text":"ما این را به شما می‌نویسیم تا شما نیز در شادی ما به طور کامل شریک شوید."},{"book":"اول یوحنا","chapter":"1","verse":"5","text":"این است پیامی که از او شنیده‌ایم تا به شما اعلام نماییم: خدا نور است و ذره‌ای تاریکی در او وجود ندارد."},{"book":"اول یوحنا","chapter":"1","verse":"6","text":"پس اگر بگوییم که با خدا رابطه‌ای نزدیک داریم، اما در تاریکی روحانی زندگی کنیم، دروغ می‌گوییم."},{"book":"اول یوحنا","chapter":"1","verse":"7","text":"اما اگر ما نیز مانند مسیح در نور حضور خدا زندگی می‌کنیم، آنگاه با یکدیگر رابطه‌ای نزدیک داریم و خون عیسی، پسر خدا، ما را از هر گناه پاک می‌سازد."},{"book":"اول یوحنا","chapter":"1","verse":"8","text":"اگر بگوییم گناهی نداریم، خود را فریب می‌دهیم و از حقیقت گریزانیم."},{"book":"اول یوحنا","chapter":"1","verse":"9","text":"اما اگر گناهان خود را به او اعتراف کنیم، او که امین و عادل است، گناهان ما را می‌آمرزد و از هر ناراستی پاکمان می‌سازد."},{"book":"اول یوحنا","chapter":"1","verse":"10","text":"اگر ادعا کنیم که گناهی از ما سر نزده است، دروغ می‌گوییم و خدا را نیز دروغگو می‌شماریم و معلوم می‌شود که کلام او در ما جایی ندارد."}]}