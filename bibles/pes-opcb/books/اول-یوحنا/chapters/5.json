{"data":[{"book":"اول یوحنا","chapter":"5","verse":"1","text":"هر که ایمان دارد که عیسی همان مسیح و پسر خدا و نجا‌ت‌دهندۀ عالم است، او فرزند خداست. هر که خدای پدر را دوست دارد، فرزندان او را نیز دوست خواهد داشت."},{"book":"اول یوحنا","chapter":"5","verse":"2","text":"از کجا بدانیم که فرزندان خدا را دوست داریم؟ از اینکه خدا را دوست داریم و احکام او را اطاعت می‌کنیم."},{"book":"اول یوحنا","chapter":"5","verse":"3","text":"در واقع کسی که خدا را دوست دارد، احکام او را اطاعت می‌کند؛ و احکام او برای ما بار سنگینی نیست."},{"book":"اول یوحنا","chapter":"5","verse":"4","text":"زیرا فرزندان خدا بر این دنیای شریر غلبه می‌یابند، و این غلبه توسط ایمان ما به دست می‌آید."},{"book":"اول یوحنا","chapter":"5","verse":"5","text":"و چه کسی می‌تواند بر دنیا غلبه یابد؟ فقط کسی که ایمان دارد عیسی پسر خداست."},{"book":"اول یوحنا","chapter":"5","verse":"6","text":"عیسی مسیح با تعمیدش در آب و با ریختن خونش بر صلیب نشان داد که فرزند خداست؛5‏:6 یونانی: اوست آن که با آب و خون آمد، یعنی عیسی مسیح. نه تنها با آب، بلکه با آب و خون. و روح که مظهر راستی است بر این گواه است."},{"book":"اول یوحنا","chapter":"5","verse":"7","text":"پس ما این سه شاهد را داریم5‏:7 برخی نسخه‌های متأخر اضافه می‌کنند… «در آسمان: پدر، کلمه، و روح‌القدس؛ و این سه یک هستند. و سه شاهد بر زمین داریم.»:"},{"book":"اول یوحنا","chapter":"5","verse":"8","text":"روح و آب و خون؛ و این سه یک هستند."},{"book":"اول یوحنا","chapter":"5","verse":"9","text":"در دادگاه وقتی کسی شهادتی می‌دهد، همه آن را باور می‌کنیم. حال خدا به این وسیله شهادت می‌دهد که عیسی پسرش می‌باشد؛ پس چقدر بیشتر باید شهادت خدا را بپذیریم."},{"book":"اول یوحنا","chapter":"5","verse":"10","text":"همهٔ آنانی که به این حقیقت ایمان می‌آورند، در قلب خود به درستی آن پی می‌برند. اما اگر کسی به این حقیقت ایمان نیاورد، در واقع خدا را دروغگو شمرده است، زیرا شهادت خدا را دربارهٔ پسرش دروغ پنداشته است."},{"book":"اول یوحنا","chapter":"5","verse":"11","text":"اما خدا چه شهادتی داده است؟ شهادت خدا این است که او به ما حیات جاوید بخشیده و این حیات در پسر او عیسی مسیح است."},{"book":"اول یوحنا","chapter":"5","verse":"12","text":"پس روشن است که هر کس مسیح را دارد، به این حیات نیز دسترسی دارد؛ اما هر که مسیح را ندارد، از این حیات بی‌بهره خواهد ماند."},{"book":"اول یوحنا","chapter":"5","verse":"13","text":"این نامه را نوشتم تا شما که به پسر خدا ایمان دارید، بدانید که از هم اکنون، از حیات جاوید برخوردارید."},{"book":"اول یوحنا","chapter":"5","verse":"14","text":"از این رو، اطمینان داریم که هرگاه از خدا چیزی مطابق خواست او بطلبیم، دعای ما را خواهد شنید؛"},{"book":"اول یوحنا","chapter":"5","verse":"15","text":"و اگر یقین داریم که دعای ما را می‌شنود، می‌توانیم به این هم اطمینان داشته باشیم که آنچه از او بخواهیم، دریافت خواهیم کرد."},{"book":"اول یوحنا","chapter":"5","verse":"16","text":"اگر می‌بینید که برادر شما مرتکب گناهی می‌شود که منتهی به مرگ نیست، از خدا بخواهید که او را ببخشد، و خدا نیز به او حیات جاوید خواهد بخشید، به این شرط که گناهش منتهی به مرگ نباشد. زیرا گناهی هست که منجر به مرگ می‌شود، و نمی‌گویم که برای آن دعا کنید."},{"book":"اول یوحنا","chapter":"5","verse":"17","text":"البته هر کار نادرست گناه است، اما گناهی هست که منتهی به مرگ نمی‌شود."},{"book":"اول یوحنا","chapter":"5","verse":"18","text":"می‌دانیم هر که فرزند خدا شده است، خود را به گناه آلوده نمی‌کند، زیرا مسیح که پسر خداست، او را حفظ می‌کند تا دست آن شریر به او نرسد."},{"book":"اول یوحنا","chapter":"5","verse":"19","text":"می‌دانیم که ما فرزندان خدا هستیم و بقیهٔ مردم دنیا، تحت قدرت و سلطهٔ آن شریر قرار دارند."},{"book":"اول یوحنا","chapter":"5","verse":"20","text":"می‌دانیم که پسر خدا آمده و به ما بینش داده تا خدای حقیقی را بشناسیم. و حالا ما در خدا هستیم، زیرا در پسرش عیسی مسیح قرار گرفته‌ایم. اوست تنها خدای حقیقی و حیات جاودانی."},{"book":"اول یوحنا","chapter":"5","verse":"21","text":"فرزندان من، از هر چه که جای خدا را در قلبتان می‌گیرد، دوری کنید."}]}