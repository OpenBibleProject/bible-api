{"data":[{"book":"اول یوحنا","chapter":"2","verse":"1","text":"فرزندان عزیزم، این را به شما می‌نویسم تا گناه نکنید. اما اگر گناهی از شما سر زد، کسی هست که برای ما نزد خدای پدر وساطت کند و بخشایش ما را از او درخواست نماید. این شخص عیسی مسیح است که مظهر راستی و عدالت است."},{"book":"اول یوحنا","chapter":"2","verse":"2","text":"او کسی است که تاوان گناهان ما را داده تا خدا ما را هلاک نسازد؛ او با این کار، رابطه‌ای دوستانه میان خدا و ما به وجود آورده است. او نه فقط برای گناهان ما، بلکه برای گناهان تمام مردم جهان فدا شد."},{"book":"اول یوحنا","chapter":"2","verse":"3","text":"چگونه می‌توانیم مطمئن باشیم که خدا را می‌شناسیم؟ راهش این است که به قلب خود نگاه کنیم و ببینیم که آیا احکام خدا را بجا می‌آوریم."},{"book":"اول یوحنا","chapter":"2","verse":"4","text":"کسی که می‌گوید خدا را می‌شناسد اما احکام خدا را نگاه نمی‌دارد و خواست او را بجا نمی‌آورد، دروغ می‌گوید و از حقیقت به دور است."},{"book":"اول یوحنا","chapter":"2","verse":"5","text":"فقط کسی می‌تواند واقعاً خدا را بشناسد و با او رابطه‌ای نزدیک داشته باشد که او را هر روز بیشتر دوست داشته، کلام او را بجا آورد."},{"book":"اول یوحنا","chapter":"2","verse":"6","text":"کسی که ادعا می‌کند مسیحی است، باید مانند مسیح زندگی کند."},{"book":"اول یوحنا","chapter":"2","verse":"7","text":"ای عزیزان، حکمی تازه به شما نمی‌نویسم، بلکه به شما می‌گویم که یکدیگر را محبت نمایید. این یک حکم تازه نیست، بلکه همان حکم قدیمی است که از ابتدا به شما داده شده و همهٔ شما آن را شنیده‌اید."},{"book":"اول یوحنا","chapter":"2","verse":"8","text":"با این حال همیشه تازه است، و همان‌گونه که عیسی به آن عمل کرد، شما نیز باید چنین کنید، زیرا در همان حال که به یکدیگر محبت می‌نمایید، لکه‌های تیره و تار زندگی از میان می‌رود، و نور حقیقی شروع به تابیدن می‌کند."},{"book":"اول یوحنا","chapter":"2","verse":"9","text":"کسی که می‌گوید: «من در نور زندگی می‌کنم»، ولی همنوع2‏:9 یا «برادر»؛ همچنین در آیات بعد. خود را دوست نمی‌دارد، هنوز در تاریکی است."},{"book":"اول یوحنا","chapter":"2","verse":"10","text":"اما هر که همنوع خود را محبت می‌کند، در نور زندگی می‌کند و می‌تواند راه خود را ببیند، بدون آنکه گرفتار تاریکی و گناه گردد."},{"book":"اول یوحنا","chapter":"2","verse":"11","text":"ولی کسی که همنوع خود را دوست ندارد، در تاریکی سرگردان است و نمی‌داند به کجا می‌رود، زیرا تاریکی چشمانش را کور کرده است تا راه را نبیند."},{"book":"اول یوحنا","chapter":"2","verse":"12","text":"ای فرزندان، این چیزها را برای شما می‌نویسم، زیرا گناهانتان توسط عیسی2‏:12 یونانی: به خاطر نام او. آمرزیده شده است."},{"book":"اول یوحنا","chapter":"2","verse":"13","text":"ای پدران، به شما می‌نویسم، زیرا مسیح را که از ازل بوده است، می‌شناسید. ای جوانان، به شما می‌نویسم، زیرا در نبرد روحانی، بر آن شریر پیروز شده‌اید. ای خردسالان، به شما می‌نویسم، زیرا پدرمان خدا را می‌شناسید."},{"book":"اول یوحنا","chapter":"2","verse":"14","text":"ای پدران، به شما نوشتم، زیرا مسیح را که از ازل بوده است، می‌شناسید. ای جوانان به شما نوشتم، زیرا قوی هستید و کلام خدا را در دل دارید و بر آن شریر پیروز شده‌اید."},{"book":"اول یوحنا","chapter":"2","verse":"15","text":"به این دنیای گناه‌آلود و به آنچه به آن تعلق دارد، دل نبندید. کسی که به این چیزها دل ببندد، در واقع نشان می‌دهد که به پدرمان خدا دلبستگی ندارد."},{"book":"اول یوحنا","chapter":"2","verse":"16","text":"وابستگی‌های این دنیا و خواسته‌های ناپاک، میل به داشتن و تصاحب هر آنچه که به نظر جالب می‌آید، و غرور ناشی از ثروت و مقام، هیچ‌یک از خدا نیست؛ بلکه از این دنیای گناه‌آلود می‌باشد."},{"book":"اول یوحنا","chapter":"2","verse":"17","text":"دنیا نابود خواهد شد و چیزهای گناه‌آلود آن نیز از بین خواهند رفت، اما هر که طبق خواست خدا زندگی کند، همیشه برقرار خواهد ماند."},{"book":"اول یوحنا","chapter":"2","verse":"18","text":"فرزندان عزیزم، پایان دنیا نزدیک شده است. شما حتماً دربارهٔ ظهور «ضد‌مسیح» چیزهایی شنیده‌اید. حتی الان نیز ضد‌مسیحان همه جا دیده می‌شوند، و از همین متوجه می‌شویم که پایان دنیا نزدیک شده است."},{"book":"اول یوحنا","chapter":"2","verse":"19","text":"این افراد بین ما بودند، اما در واقع از ما نبودند، چه در غیر این صورت نزد ما می‌ماندند. وقتی از ما جدا شدند، معلوم شد که اصلاً از ما نبودند."},{"book":"اول یوحنا","chapter":"2","verse":"20","text":"اما شما چنین نیستید، زیرا روح‌القدس بر شما قرار گرفته و حقیقت را می‌دانید."},{"book":"اول یوحنا","chapter":"2","verse":"21","text":"اگر این چیزها را می‌نویسم، منظورم این نیست که حقیقت را نمی‌دانید، بلکه فقط می‌خواهم به شما هشدار داده باشم، زیرا شما فرق میان راست و دروغ را تشخیص می‌دهید."},{"book":"اول یوحنا","chapter":"2","verse":"22","text":"دروغگوی واقعی کیست؟ هر که بگوید عیسی همان مسیح نیست، دروغگوست؛ او همان ضد‌مسیح است، زیرا نه به خدای پدر ایمان دارد و نه به پسر خدا."},{"book":"اول یوحنا","chapter":"2","verse":"23","text":"کسی که به عیسی مسیح، پسر خدا، ایمان نداشته باشد، امکان ندارد بتواند خدای پدر را بشناسد. اما کسی که به پسر خدا ایمان دارد، خدای پدر را نیز می‌شناسد."},{"book":"اول یوحنا","chapter":"2","verse":"24","text":"ایمان خود را به آنچه که از اول شنیدید، حفظ نمایید زیرا اگر چنین کنید، همیشه با خدای پدر و پسرش، رابطه‌ای نزدیک خواهید داشت،"},{"book":"اول یوحنا","chapter":"2","verse":"25","text":"و زندگی جاوید که او وعده داده است، نصیب شما خواهد شد."},{"book":"اول یوحنا","chapter":"2","verse":"26","text":"این مطالب را دربارهٔ این اشخاص می‌نویسم تا بدانید که ایشان می‌خواهند شما را گمراه کنند."},{"book":"اول یوحنا","chapter":"2","verse":"27","text":"اما می‌دانم که روح خدا در شماست و به همین جهت نیازی ندارید کسی به شما بیاموزد که چه بکنید، زیرا روح خدا همه چیز را به شما تعلیم خواهد داد؛ هر چه او می‌گوید حقیقت محض است و دروغ در آن یافت نمی‌شود. پس، همان‌گونه که به شما تعلیم داده است، همیشه در مسیح بمانید و هرگز از او دور نشوید."},{"book":"اول یوحنا","chapter":"2","verse":"28","text":"بله فرزندان من، بکوشید تا با مسیح رابطه‌ای صمیمی داشته باشید، تا به هنگام بازگشت او، بتوانیم با اطمینان از او استقبال کنیم، نه با ترس و خجالت."},{"book":"اول یوحنا","chapter":"2","verse":"29","text":"همهٔ ما می‌دانیم که مسیح عادل است، و نیز می‌دانیم هر که عدالت را بجا می‌آورد، فرزند خداست."}]}