{"data":[{"book":"اول یوحنا","chapter":"4","verse":"1","text":"عزیزان من، هر کسی را که ادعا می‌کند از روح خدا پیغامی دارد، زود باور نکنید. نخست، او را بیازمایید تا دریابید که آیا پیغام او از جانب خداست یا نه؛ زیرا معلمین و واعظین دروغین بسیاری در دنیا هستند."},{"book":"اول یوحنا","chapter":"4","verse":"2","text":"برای پی بردن به این که پیغام ایشان از جانب روح خداست یا نه، باید از ایشان بپرسید که آیا ایمان دارند که عیسی مسیح، پسر خدا واقعاً انسان شد یا نه. اگر ایمان داشته باشند، در این صورت پیغام ایشان از جانب خداست."},{"book":"اول یوحنا","chapter":"4","verse":"3","text":"در غیر این صورت، آن پیغام از سوی خدا نیست، بلکه از جانب ضد‌مسیح است، یعنی آن که شنیده‌اید به‌زودی می‌آید، و دشمنی او با مسیح از هم اکنون در جهان آشکار است."},{"book":"اول یوحنا","chapter":"4","verse":"4","text":"فرزندان عزیزم، شما از آنِ خدا هستید و بر آن افراد غلبه یافته‌اید، زیرا روحی که در شماست بزرگتر است از روحی که در دنیاست."},{"book":"اول یوحنا","chapter":"4","verse":"5","text":"این معلمین دروغین از این دنیا هستند؛ به همین علّت، سخنانشان دربارهٔ امور دنیوی است و مردم دنیوی نیز به گفته‌های ایشان توجه می‌کنند."},{"book":"اول یوحنا","chapter":"4","verse":"6","text":"ولی ما فرزندان خدا هستیم، و فقط کسانی به سخنان ما توجه می‌کنند که خدا را می‌شناسند و با او رابطه‌ای نزدیک دارند. اما دیگران توجهی به گفته‌های ما ندارند. این نیز راه دیگری است برای پی بردن به این که آیا پیغامی از جانب خدا هست یا نه؛ زیرا اگر از سوی خدا باشد، مردم دنیوی به آن گوش نخواهند داد."},{"book":"اول یوحنا","chapter":"4","verse":"7","text":"عزیزان من، بیایید یکدیگر را محبت کنیم، زیرا محبت از خداست و هر که محبت می‌کند، از خدا تولد یافته است و خدا را واقعاً می‌شناسد."},{"book":"اول یوحنا","chapter":"4","verse":"8","text":"اما کسی که محبت نمی‌کند، خدا را نمی‌شناسد، زیرا خدا محبت است."},{"book":"اول یوحنا","chapter":"4","verse":"9","text":"خدا با فرستادن پسر یگانهٔ خود به این جهان گناه‌آلود، محبت خود را به ما نشان داد؛ بله، خدا او را فرستاد تا جان خود را در راه ما فدا کند و ما را به زندگی ابدی برساند."},{"book":"اول یوحنا","chapter":"4","verse":"10","text":"این است محبت واقعی! ما او را محبت نکردیم، بلکه او ما را محبت کرد و یگانه پسرش را فرستاد تا کفارهٔ گناهان ما شود."},{"book":"اول یوحنا","chapter":"4","verse":"11","text":"عزیزان من، حال که خدا ما را اینچنین محبت نمود، ما نیز باید یکدیگر را دوست بداریم و محبت کنیم."},{"book":"اول یوحنا","chapter":"4","verse":"12","text":"هیچ‌کس هرگز خدا را ندیده است؛ اما اگر یکدیگر را محبت کنیم، خدا در ما ساکن است و محبت او در ما به کمال رسیده است."},{"book":"اول یوحنا","chapter":"4","verse":"13","text":"خدا برای همین روح پاک خود را در وجود ما قرار داده تا بدانیم که خدا در ما ساکن است و ما در خدا."},{"book":"اول یوحنا","chapter":"4","verse":"14","text":"از این گذشته، ما نیز با چشمان خود دیده‌ایم و به همه اعلام می‌کنیم که خدا پسرش را فرستاد تا مردم را نجات بخشد."},{"book":"اول یوحنا","chapter":"4","verse":"15","text":"هر که ایمان داشته باشد و به زبان بگوید که عیسی پسر خداست، خدا در وجود او ساکن است و او نیز در خدا."},{"book":"اول یوحنا","chapter":"4","verse":"16","text":"ما می‌دانیم که خدا چقدر ما را دوست دارد، زیرا گرمی محبت او را چشیده‌ایم. ما محبت او را باور کرده‌ایم. خدا محبت است! و هر که با محبت زندگی می‌کند، با خدا زندگی می‌کند و خدا در اوست."},{"book":"اول یوحنا","chapter":"4","verse":"17","text":"وقتی با خدا زندگی می‌کنیم، محبتمان بیشتر و کاملتر می‌شود. پس در روز داوری شرمنده و سرافکنده نخواهیم شد، بلکه با اطمینان و شادی در حضور او خواهیم ایستاد، زیرا ما مثل عیسی در این دنیا زندگی می‌کنیم."},{"book":"اول یوحنا","chapter":"4","verse":"18","text":"در چنین محبتی ترس وجود ندارد، زیرا محبت کامل ترس را بیرون می‌راند. اگر می‌ترسیم، این ترسِ مجازات است، و نشان می‌دهد که محبت او را بطور کامل تجربه نکرده‌ایم."},{"book":"اول یوحنا","chapter":"4","verse":"19","text":"محبت ما نسبت به خدا، از محبتی ناشی می‌شود که او اول نسبت به ما داشت."},{"book":"اول یوحنا","chapter":"4","verse":"20","text":"اگر کسی ادعا می‌کند که خدا را دوست دارد، اما از همنوع خود متنفر است، دروغ می‌گوید؛ چون اگر کسی نتواند همنوعی را که می‌بیند، دوست داشته باشد، چگونه می‌تواند خدایی را که ندیده است، دوست بدارد؟"},{"book":"اول یوحنا","chapter":"4","verse":"21","text":"این حکم خداست که هر که او را دوست دارد، باید همنوع4‏:21 یا «برادر». خود را نیز دوست داشته باشد."}]}