{"data":[{"book":"دوم تسالونیکیان","chapter":"2","verse":"1","text":"حال، ای ایمانداران عزیز، بگذارید موضوعاتی را دربارهٔ بازگشت خداوند ما عیسی مسیح، و نحوۀ جمع شدن ما به نزد او را روشن سازیم: استدعا می‌کنیم"},{"book":"دوم تسالونیکیان","chapter":"2","verse":"2","text":"اجازه ندهید از سوی آنانی که می‌گویند روز خداوند از هم اکنون آغاز شده، به آسانی پریشان‌خاطر و دچار تزلزل فکری گردید. گفته‌های ایشان را باور نکنید، حتی اگر ادعا کنند نبوّت یا مکاشفه‌ای داشته‌اند، یا اینکه به نامه‌ای استناد کنند که گویی از جانب ما بوده است."},{"book":"دوم تسالونیکیان","chapter":"2","verse":"3","text":"اجازه ندهید کسی به هیچ وجه شما را بفریبد، زیرا آن روز فرا نخواهد رسید، مگر اینکه اول ارتداد و طغیانی برضد خدا بر پا شود، و آن مرد قانون‌شکن ظهور کند، همان کسی که محکوم به هلاکت در جهنم است."},{"book":"دوم تسالونیکیان","chapter":"2","verse":"4","text":"او با هر چه خدا خوانده می‌شود و مورد پرستش قرار می‌گیرد، مخالفت خواهد نمود. حتی وارد معبد خواهد شد، و در آنجا نشسته، ادعا خواهد کرد که خداست."},{"book":"دوم تسالونیکیان","chapter":"2","verse":"5","text":"آیا به یاد ندارید که وقتی نزد شما بودم، این را می‌گفتم؟"},{"book":"دوم تسالونیکیان","chapter":"2","verse":"6","text":"خودتان می‌دانید چه چیزی مانع آمدن اوست؛ زیرا او فقط زمانی می‌تواند ظهور کند که وقتش رسیده باشد."},{"book":"دوم تسالونیکیان","chapter":"2","verse":"7","text":"و اما آن بی‌دینی هم اکنون نیز مخفیانه عمل می‌کند، و همچنان مخفی خواهد ماند تا آن کسی که مانع اوست، از سر راه کنار برود."},{"book":"دوم تسالونیکیان","chapter":"2","verse":"8","text":"آنگاه آن مرد خبیث ظهور خواهد کرد. اما خداوند ما عیسی به هنگام بازگشت خود، او را با نَفَس دهان خویش هلاک کرده، با حضور خود نابود خواهد ساخت."},{"book":"دوم تسالونیکیان","chapter":"2","verse":"9","text":"این مرد خبیث به‌وسیلۀ قدرت شیطان ظهور خواهد کرد و آلت دست او خواهد بود؛ او با کارهای عجیب و حیرت‌انگیز خود همه را فریب داده، معجزات بزرگ انجام خواهد داد."},{"book":"دوم تسالونیکیان","chapter":"2","verse":"10","text":"کسانی که فریب او را می‌خورند، آنانی هستند که راه راست را رد کرده و راه جهنم را در پیش گرفته‌اند. ایشان حقیقت را دوست ندارند و آن را نمی‌پذیرند تا نجات یابند."},{"book":"دوم تسالونیکیان","chapter":"2","verse":"11","text":"از این رو، خدا اجازه خواهد داد فریب خورده، گمراه شوند، و این دروغها را باور کنند."},{"book":"دوم تسالونیکیان","chapter":"2","verse":"12","text":"در نتیجه، تمام کسانی که دروغ را می‌پذیرند و راستی را رد می‌کنند و از شرارت شاد می‌شوند، به حق محکوم خواهند شد."},{"book":"دوم تسالونیکیان","chapter":"2","verse":"13","text":"اما ای برادران و ای محبوبان خدا، ما باید همیشه برای وجود شما خدا را شکر کنیم، زیرا خدا از همان ابتدا شما را برگزید تا نجات بخشد و به‌وسیلۀ قدرت روح پاکش و ایمانتان به راستی، شما را پاک سازد."},{"book":"دوم تسالونیکیان","chapter":"2","verse":"14","text":"به همین منظور، او مژدهٔ نجات را به‌وسیلۀ ما به شما رساند و از طریق ما، شما را دعوت کرد تا در جلال خداوند ما عیسی مسیح شریک گردید."},{"book":"دوم تسالونیکیان","chapter":"2","verse":"15","text":"پس ای برادران و خواهران عزیز، با توجه به این مطالب، استوار باشید و به حقایقی که حضوراً و یا توسط نامه‌هایمان به شما آموختیم، محکم بچسبید."},{"book":"دوم تسالونیکیان","chapter":"2","verse":"16","text":"خود خداوند ما عیسی مسیح و پدر ما خدا، که ما را محبت نمود و از روی لطف بی‌پایان خویش، تسلی و امید جاودانی به ما بخشید،"},{"book":"دوم تسالونیکیان","chapter":"2","verse":"17","text":"دلهای شما را تسلی عطا کند و شما را نیرو بخشد تا همواره کردار و گفتارتان نیک باشد."}]}