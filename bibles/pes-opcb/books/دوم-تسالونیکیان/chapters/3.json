{"data":[{"book":"دوم تسالونیکیان","chapter":"3","verse":"1","text":"ای برادران، در خاتمه خواهش می‌کنم برای ما دعا کنید. نخست دعا کنید که پیغام خداوند، در هر جا که اعلام می‌شود، بدون مانع به سرعت پخش شود و باعث نجات مردم گردد، همان‌طور که سبب نجات شما نیز شد."},{"book":"دوم تسالونیکیان","chapter":"3","verse":"2","text":"همچنین، دعا کنید تا از چنگ مردمان بدکار و شریر رهایی یابیم، زیرا همه ایماندار نیستند."},{"book":"دوم تسالونیکیان","chapter":"3","verse":"3","text":"اما خداوند وفادار است و شما را تقویت خواهد نمود و در برابر هر نوع حملهٔ شیطان، از شما محافظت خواهد کرد."},{"book":"دوم تسالونیکیان","chapter":"3","verse":"4","text":"خداوند ما را مطمئن ساخته که هر چه به شما آموخته‌ایم، انجام می‌دهید و خواهید داد."},{"book":"دوم تسالونیکیان","chapter":"3","verse":"5","text":"خداوند دلهای شما را به محبت خدا و پایداری مسیح هدایت فرماید."},{"book":"دوم تسالونیکیان","chapter":"3","verse":"6","text":"و اکنون برادران عزیز، به حکمی که به نام خداوند ما عیسی مسیح و با قدرت او صادر می‌کنیم، توجه کنید: از هر مسیحی تنبل که اوقات خود را به بیکاری می‌گذراند، و نمی‌خواهد مطابق الگویی که ارائه دادیم کار کند، دوری نمایید."},{"book":"دوم تسالونیکیان","chapter":"3","verse":"7","text":"زیرا شما خوب می‌دانید که چه درسی باید از ما بگیرید: شما هرگز ندیدید که ما در میان شما بیکار بگردیم."},{"book":"دوم تسالونیکیان","chapter":"3","verse":"8","text":"نان هیچ‌کس را مفت نخوردیم، بلکه روز و شب کار کردیم و عرق ریختیم تا بتوانیم لقمه نانی به دست آورده، سربار شما نباشیم؛"},{"book":"دوم تسالونیکیان","chapter":"3","verse":"9","text":"نه به این دلیل که حق نداشتیم از شما تقاضای خوراک بکنیم، بلکه می‌خواستیم الگویی به شما بدهیم و نشان دهیم که برای امرار معاش باید کار کرد."},{"book":"دوم تسالونیکیان","chapter":"3","verse":"10","text":"همان موقع نیز که آنجا نزد شما بودیم، حکم کردیم که: «هر کس نمی‌خواهد کار کند، حق ندارد خوراک بخورد.»"},{"book":"دوم تسالونیکیان","chapter":"3","verse":"11","text":"با این حال باز می‌شنویم که در میان شما بعضی تنبلی می‌کنند و نمی‌خواهند تن به کار بدهند؛ در ضمن وقت شما را نیز با بدگویی دربارهٔ دیگران، تلف می‌کنند."},{"book":"دوم تسالونیکیان","chapter":"3","verse":"12","text":"به نام عیسی مسیح خداوند به این قبیل اشخاص نصیحت می‌کنیم و دستور می‌دهیم که به زندگی خود نظم و آرامش ببخشند و به کار و کوشش بپردازند تا نانی به دست آورند."},{"book":"دوم تسالونیکیان","chapter":"3","verse":"13","text":"به بقیهٔ شما نیز ای برادران و خواهران عزیز، می‌گویم که هیچگاه از نیکی کردن خسته نشوید."},{"book":"دوم تسالونیکیان","chapter":"3","verse":"14","text":"اما اگر کسی هست که نمی‌خواهد از دستورهای ما در این نامه اطاعت کند، مراقب او باشید و با او معاشرت نکنید تا از عمل خویش شرمنده شود."},{"book":"دوم تسالونیکیان","chapter":"3","verse":"15","text":"اما به چشم دشمن به او نگاه نکنید، بلکه مانند برادری که احتیاج به نصیحت دارد، او را هوشیار سازید."},{"book":"دوم تسالونیکیان","chapter":"3","verse":"16","text":"خود خداوند که سرچشمهٔ آرامش است، به شما در هر وضعی که هستید، پیوسته آرامش عطا فرماید. خداوند با همهٔ شما باشد."},{"book":"دوم تسالونیکیان","chapter":"3","verse":"17","text":"اینک من، پولس این سلام و درود را مانند سایر نامه‌هایم، به خط خودم می‌نویسم، تا بدانید که این نامه از طرف من است. این هم خط من:"},{"book":"دوم تسالونیکیان","chapter":"3","verse":"18","text":"فیض خداوند ما عیسی مسیح بر همهٔ شما باشد."}]}