{"data":[{"book":"اول تواریخ","chapter":"23","verse":"1","text":"وقتی داوود پیر و سالخورده شد پسرش سلیمان را بر تخت سلطنت اسرائیل نشاند."},{"book":"اول تواریخ","chapter":"23","verse":"2","text":"داوود تمام رهبران اسرائیل و کاهنان و لاویان را جمع کرد."},{"book":"اول تواریخ","chapter":"23","verse":"3","text":"سپس دستور داد که از لاویان سرشماری به عمل آید. تعداد کل مردان لاوی سی ساله و بالاتر، سی و هشت هزار نفر بود."},{"book":"اول تواریخ","chapter":"23","verse":"4","text":"داوود فرمان داد که بیست و چهار هزار نفر از آنها بر کار ساختمان خانهٔ خداوند نظارت کنند، شش هزار نفر قاضی و مأمور اجرا باشند،"},{"book":"اول تواریخ","chapter":"23","verse":"5","text":"چهار هزار نفر نگهبان خانهٔ خدا و چهار هزار نفر دیگر با آلات موسیقی که او تهیه کرده بود خداوند را ستایش کنند."},{"book":"اول تواریخ","chapter":"23","verse":"6","text":"سپس داوود آنها را برحسب طایفه‌های لاوی، به سه دسته تقسیم کرد: جرشون، قهات و مراری."},{"book":"اول تواریخ","chapter":"23","verse":"7","text":"دستهٔ جرشون از دو گروه به نامهای پسرانش لعدان و شمعی تشکیل شده بود."},{"book":"اول تواریخ","chapter":"23","verse":"8-9","text":"این دو گروه نیز از شش گروه دیگر تشکیل شده بودند که به نام پسران لعدان و شمعی خوانده می‌شدند. اسامی پسران لعدان یحی‌ئیل، زیتام و یوئیل بود. ایشان رهبران خاندان لعدان بودند. اسامی پسران شمعی شلومیت، حزی‌ئیل و هاران بود."},{"book":"اول تواریخ","chapter":"23","verse":"10","text":"خاندانهای شمعی به اسم یحت، زینا، یعوش و بریعه (چهار پسر شمعی) نامیده می‌شدند."},{"book":"اول تواریخ","chapter":"23","verse":"11","text":"یحت بزرگتر از همه بود و بعد زینا. اما یعوش و بریعه با هم یک خاندان را تشکیل می‌دادند، چون هیچ‌کدام پسران زیادی نداشتند."},{"book":"اول تواریخ","chapter":"23","verse":"12","text":"دستهٔ قهات از چهار گروه به نامهای پسرانش عمرام، یصهار، حبرون و عزی‌ئیل تشکیل شده بود."},{"book":"اول تواریخ","chapter":"23","verse":"13","text":"عمرام پدر موسی و هارون بود. هارون و نسل او برای خدمت مقدّس تقدیم قربانی و هدایای بنی‌اسرائیل به حضور خداوند انتخاب شدند تا پیوسته خداوند را خدمت کنند و بنی‌اسرائیل را به نام خداوند برکت دهند."},{"book":"اول تواریخ","chapter":"23","verse":"14-15","text":"جرشوم و العازار پسران موسی، مرد خدا نیز جزو قبیلهٔ لاوی بودند."},{"book":"اول تواریخ","chapter":"23","verse":"16","text":"بین پسران جرشوم، شبوئیل رهبر بود."},{"book":"اول تواریخ","chapter":"23","verse":"17","text":"العازار فقط یک پسر داشت به نام رحبیا. رحبیا رهبر خاندان خود بود و فرزندان بسیار داشت."},{"book":"اول تواریخ","chapter":"23","verse":"18","text":"از پسران یصهار، شلومیت رهبر خاندان بود."},{"book":"اول تواریخ","chapter":"23","verse":"19","text":"پسران حبرون عبارت بودند از: یریا، امریا، یحزی‌ئیل و یقمعام."},{"book":"اول تواریخ","chapter":"23","verse":"20","text":"پسران عزی‌ئیل، میکا و یشیا بودند."},{"book":"اول تواریخ","chapter":"23","verse":"21","text":"مراری دو پسر داشت به نامهای محلی و موشی. العازار و قیس پسران محلی بودند."},{"book":"اول تواریخ","chapter":"23","verse":"22","text":"وقتی العازار مرد پسری نداشت. دخترانش با پسر عموهای خود، یعنی پسران قیس ازدواج کردند."},{"book":"اول تواریخ","chapter":"23","verse":"23","text":"موشی هم سه پسر داشت: محلی، عادر و یریموت."},{"book":"اول تواریخ","chapter":"23","verse":"24","text":"هنگام سرشماری، تمام مردان لاوی که بیست ساله یا بالاتر بودند، جزو این طوایف و خاندانها اسم‌نویسی شدند و همه برای خدمت در خانهٔ خداوند تعیین گردیدند."},{"book":"اول تواریخ","chapter":"23","verse":"25","text":"داوود گفت: «خداوند، خدای اسرائیل به ما صلح و آرامش بخشیده و برای همیشه در اورشلیم ساکن شده است."},{"book":"اول تواریخ","chapter":"23","verse":"26","text":"پس دیگر لزومی ندارد لاویان خیمهٔ عبادت و لوازم آن را از مکانی به مکان دیگر حمل کنند.»"},{"book":"اول تواریخ","chapter":"23","verse":"27","text":"به این ترتیب طبق آخرین دستور داوود تمام مردان قبیلهٔ لاوی بیست ساله و بالاتر، سرشماری شدند."},{"book":"اول تواریخ","chapter":"23","verse":"28","text":"وظیفهٔ لاویان این بود که در خدمت خانهٔ خداوند کاهنان را که از نسل هارون بودند، کمک کنند. نگهداری حیاط و اتاقهای خانهٔ خدا و نیز طهارت اشیاء مقدّس نیز به عهدهٔ ایشان بود."},{"book":"اول تواریخ","chapter":"23","verse":"29","text":"تهیهٔ نان حضور، آرد برای هدیهٔ آردی، نانهای فطیر، پختن و آغشته کردن هدایا به روغن زیتون و وزن کردن هدایا نیز جزو وظایف لاویان بود."},{"book":"اول تواریخ","chapter":"23","verse":"30","text":"ایشان هر روز صبح و عصر در حضور خداوند می‌ایستادند و با سرود او را ستایش می‌کردند."},{"book":"اول تواریخ","chapter":"23","verse":"31","text":"همین کار را هنگام تقدیم قربانیهای سوختنی به خداوند در روز شَبّات و ماه نو و جشنهای سالیانه انجام می‌دادند. لاویان موظف بودند به تعداد مناسب و به طریق تعیین شده به طور مرتب خدمت کنند."},{"book":"اول تواریخ","chapter":"23","verse":"32","text":"ایشان از خیمهٔ ملاقات و خانهٔ خداوند مواظبت می‌نمودند و کاهنان را که از نسل هارون بودند، کمک می‌کردند."}]}