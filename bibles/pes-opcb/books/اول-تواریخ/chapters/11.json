{"data":[{"book":"اول تواریخ","chapter":"11","verse":"1","text":"رهبران اسرائیل به حبرون نزد داوود رفتند و به او گفتند: «ما گوشت و استخوان تو هستیم؛"},{"book":"اول تواریخ","chapter":"11","verse":"2","text":"حتی زمانی که شائول پادشاه بود، سپاهیان ما را تو به جنگ می‌بردی و به سلامت بر می‌گرداندی؛ و خداوند، خدایت فرموده است که تو باید شبان و رهبر قوم او باشی.»"},{"book":"اول تواریخ","chapter":"11","verse":"3","text":"پس در حبرون داوود در حضور خداوند با رهبران اسرائیل عهد بست و ایشان همان‌طور که خداوند به سموئیل فرموده بود، او را به عنوان پادشاه اسرائیل انتخاب کردند."},{"book":"اول تواریخ","chapter":"11","verse":"4","text":"سپس داوود و آن رهبران به اورشلیم که محل سکونت یبوسی‌ها بود و یبوس نیز نامیده می‌شد، رفتند."},{"book":"اول تواریخ","chapter":"11","verse":"5","text":"ولی اهالی یبوس از ورود آنها به شهر جلوگیری کردند. پس داوود قلعهٔ صهیون را که بعد به «شهر داوود» معروف شد، تسخیر کرد"},{"book":"اول تواریخ","chapter":"11","verse":"6","text":"و به افراد خود گفت: «اولین کسی که به یبوسی‌ها حمله کند، فرماندهٔ سپاه خواهد شد.» یوآب پسر صرویه اولین کسی بود که به یبوسی‌ها حمله کرد؛ پس مقام فرماندهی سپاه داوود به او داده شد."},{"book":"اول تواریخ","chapter":"11","verse":"7","text":"داوود در آن قلعه ساکن شد و به همین جهت آن قسمت از شهر اورشلیم را شهر داوود نامیدند."},{"book":"اول تواریخ","chapter":"11","verse":"8","text":"داوود بخش قدیمی شهر را که اطراف قلعه بود به سمت بیرون وسعت داد و یوآب بقیهٔ شهر اورشلیم را تعمیر کرد."},{"book":"اول تواریخ","chapter":"11","verse":"9","text":"به این ترتیب روز‌به‌روز بر قدرت و نفوذ داوود افزوده می‌شد، زیرا خداوند لشکرهای آسمان با او بود."},{"book":"اول تواریخ","chapter":"11","verse":"10","text":"این است اسامی سربازان شجاع داوود که همراه قوم اسرائیل او را مطابق کلام خداوند، پادشاه خود ساختند و سلطنت او را استوار نمودند:"},{"book":"اول تواریخ","chapter":"11","verse":"11","text":"یشبعام (مردی از اهالی حکمون) فرماندهٔ افسران شجاع داوود پادشاه بود. او یکبار با نیزه خود سیصد نفر را کشت."},{"book":"اول تواریخ","chapter":"11","verse":"12","text":"العازار پسر دودو، از خاندان اخوخ در رتبهٔ دوم قرار داشت."},{"book":"اول تواریخ","chapter":"11","verse":"13","text":"او در جنگی که با فلسطینی‌ها در فَسدَمیم درگرفت، داوود را همراهی می‌کرد. در محلی که مزرعهٔ جو بود، سپاه اسرائیل در برابر فلسطینی‌ها تاب نیاوردند و پا به فرار گذاشتند،"},{"book":"اول تواریخ","chapter":"11","verse":"14","text":"ولی العازار و افرادش در آن مزرعهٔ جو در برابر فلسطینی‌ها ایستادگی کردند و آنها را شکست دادند و خداوند پیروزی بزرگی نصیب ایشان نمود."},{"book":"اول تواریخ","chapter":"11","verse":"15","text":"در حالی که عده‌ای از فلسطینی‌ها در درهٔ رفائیم اردو زده بودند، سه نفر از سی سردار شجاع داوود پیش او که در غار عدولام پنهان شده بود، رفتند."},{"book":"اول تواریخ","chapter":"11","verse":"16","text":"داوود در پناهگاه خود بود و اردوی فلسطینی‌ها در بیت‌لحم مستقر شده بود."},{"book":"اول تواریخ","chapter":"11","verse":"17","text":"در این هنگام داوود گفت: «چقدر دلم می‌خواهد از آب چاهی که نزدیک دروازهٔ بیت‌لحم است بنوشم!»"},{"book":"اول تواریخ","chapter":"11","verse":"18","text":"پس آن سه سردار قلب اردوی فلسطینی‌ها را شکافته، از آن گذشتند و از آن چاه آب کشیدند و برای داوود آوردند. ولی داوود آن آب را ننوشید، بلکه آن را چون هدیه به حضور خداوند ریخت"},{"book":"اول تواریخ","chapter":"11","verse":"19","text":"و گفت: «نه ای خدا، من این آب را نمی‌نوشم! این آب، خون این سه نفر است که برای آوردنش جان خود را به خطر انداختند.»"},{"book":"اول تواریخ","chapter":"11","verse":"20","text":"ابیشای برادر یوآب، فرماندهٔ آن سه نفر بود. او یکبار با کشتن سیصد نفر با نیزهٔ خود، مانند آن سه نفر معروف شد."},{"book":"اول تواریخ","chapter":"11","verse":"21","text":"هر چند ابیشای رئیس آن سه دلاور و معروفتر از ایشان بود، ولی جزو آن سه نفر محسوب نمی‌شد."},{"book":"اول تواریخ","chapter":"11","verse":"22","text":"بنایا پسر یهویاداع اهل قبصئیل، سرباز معروفی بود و کارهای متهورانه انجام می‌داد. بنایا دو سردار معروف موآبی را کشت. او همچنین در یک روز برفی به حفره‌ای داخل شد و شیری را کشت."},{"book":"اول تواریخ","chapter":"11","verse":"23","text":"یکبار با یک چوبدستی یک جنگجوی مصری را که قدش دو متر و نیم و نیزه‌اش به کلفتی چوب نساجان بود، از پای درآورد. آن مصری نیزه‌ای در دست داشت و بنایا نیزه را از دست او ربود و وی را با آن نیزه کشت."},{"book":"اول تواریخ","chapter":"11","verse":"24","text":"این بود کارهای بنایا که او را مانند سه سردار ارشد معروف ساخت."},{"book":"اول تواریخ","chapter":"11","verse":"25","text":"او از آن سی نفر معروفتر بود ولی جزو سه سردار ارشد محسوب نمی‌شد. داوود او را به فرماندهی گارد سلطنتی گماشت."},{"book":"اول تواریخ","chapter":"11","verse":"26-47","text":"سربازان معروف دیگر داوود پادشاه اینها بودند:"}]}