{"data":[{"book":"اول تواریخ","chapter":"19","verse":"1","text":"پس از چندی ناحاش، پادشاه عمون مرد و پسرش بر تخت او نشست."},{"book":"اول تواریخ","chapter":"19","verse":"2","text":"داوود پادشاه پیش خود فکر کرد: «باید رسم دوستی را با حانون، پسر ناحاش بجا آورم، چون پدرش دوست باوفای من بود.» پس داوود نمایندگانی به دربار حانون فرستاد تا به او تسلیت بگویند."},{"book":"اول تواریخ","chapter":"19","verse":"3","text":"بزرگان عمون به حانون گفتند: «این اشخاص به احترام پدرت به اینجا نیامده‌اند، بلکه داوود آنها را فرستاده است تا پیش از حمله به ما، شهرها را جاسوسی کنند.»"},{"book":"اول تواریخ","chapter":"19","verse":"4","text":"از این رو، حانون فرستاده‌های داوود را گرفته، ریششان را تراشید، لباسشان را از پشت پاره کرد و ایشان را نیمه برهنه به کشورشان برگردانید."},{"book":"اول تواریخ","chapter":"19","verse":"5","text":"نمایندگان داوود خجالت می‌کشیدند با این وضع به وطن مراجعت کنند. داوود چون این خبر را شنید، دستور داد آنها در شهر اریحا بمانند تا ریششان بلند شود."},{"book":"اول تواریخ","chapter":"19","verse":"6","text":"مردم عمون وقتی فهمیدند با این کار، داوود را دشمن خود کرده‌اند، سی و چهار تن نقره فرستادند تا از معکه و صوبه، واقع در سوریه، ارابه‌ها و سواره نظام اجیر کنند."},{"book":"اول تواریخ","chapter":"19","verse":"7","text":"با این پول سی و دو هزار ارابه و خود پادشاه معکه و تمام سپاه او را اجیر کردند. این نیروها در میدبا اردو زدند و سربازان حانون پادشاه هم که از شهرهای عمون جمع شده بودند، در آنجا به ایشان پیوستند."},{"book":"اول تواریخ","chapter":"19","verse":"8","text":"وقتی داوود از این موضوع باخبر شد، یوآب و تمام سپاه اسرائیل را به مقابله با آنها فرستاد."},{"book":"اول تواریخ","chapter":"19","verse":"9","text":"عمونی‌ها از دروازه‌های شهر خود دفاع می‌کردند و نیروهای اجیر شده در صحرا مستقر شده بودند."},{"book":"اول تواریخ","chapter":"19","verse":"10","text":"وقتی یوآب دید که باید در دو جبهه بجنگد، گروهی از بهترین رزمندگان خود را انتخاب کرده، فرماندهی آنها را به عهده گرفت تا به جنگ سربازان سوری برود."},{"book":"اول تواریخ","chapter":"19","verse":"11","text":"بقیهٔ سربازان را نیز به برادرش ابیشای سپرد تا به عمونی‌ها که از شهر دفاع می‌کردند، حمله کند."},{"book":"اول تواریخ","chapter":"19","verse":"12","text":"یوآب به برادرش گفت: «اگر از عهدهٔ سربازان سوری برنیامدم به کمک من بیا، و اگر تو از عهدهٔ عمونی‌ها برنیامدی، من به کمک تو می‌آیم."},{"book":"اول تواریخ","chapter":"19","verse":"13","text":"شجاع باش! اگر واقعاً می‌خواهیم قوم خود و شهرهای خدای خود را نجات دهیم، امروز باید مردانه بجنگیم. هر چه خواست خداوند باشد، انجام می‌شود.»"},{"book":"اول تواریخ","chapter":"19","verse":"14","text":"وقتی یوآب و سربازانش حمله کردند، سوری‌ها پا به فرار گذاشتند."},{"book":"اول تواریخ","chapter":"19","verse":"15","text":"عمونی‌ها نیز وقتی دیدند مزدوران سوری فرار می‌کنند، آنها هم گریختند و تا داخل شهر عقب‌نشینی نمودند. سپس یوآب به اورشلیم مراجعت کرد."},{"book":"اول تواریخ","chapter":"19","verse":"16","text":"سوری‌ها وقتی دیدند نمی‌توانند در مقابل اسرائیلی‌ها مقاومت کنند، سربازان سوری شرق رود فرات را نیز به کمک طلبیدند. فرماندهی این نیروها به عهدهٔ شوبک فرماندهٔ سپاه هددعزر بود."},{"book":"اول تواریخ","chapter":"19","verse":"17","text":"داوود چون این را شنید، همهٔ سربازان اسرائیلی را جمع کرده، از رود اردن گذشت و با نیروهای سوری وارد جنگ شد."},{"book":"اول تواریخ","chapter":"19","verse":"18","text":"ولی سوری‌ها باز هم گریختند و داوود و سربازانش هفت هزار ارابه سوار و چهل هزار پیاده سوری را کشتند. شوبک نیز در این جنگ کشته شد."},{"book":"اول تواریخ","chapter":"19","verse":"19","text":"وقتی پادشاهان مزدور هددعزر دیدند که سربازان سوری شکست خورده‌اند، با داوود صلح نموده، به خدمت او درآمدند. از آن پس دیگر سوری‌ها به عمونی‌ها کمک نکردند."}]}