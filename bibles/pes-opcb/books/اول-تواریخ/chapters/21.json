{"data":[{"book":"اول تواریخ","chapter":"21","verse":"1","text":"شیطان خواست اسرائیل را دچار مصیبت نماید، پس داوود را اغوا کرد تا اسرائیل را سرشماری کند."},{"book":"اول تواریخ","chapter":"21","verse":"2","text":"داوود به یوآب و سایر رهبران اسرائیل چنین دستور داد: «به سراسر اسرائیل، از دان تا بئرشبع، بروید و مردان جنگی را سرشماری کنید و نتیجه را به من گزارش دهید.»"},{"book":"اول تواریخ","chapter":"21","verse":"3","text":"یوآب جواب داد: «خداوند لشکر خود را صد برابر افزایش دهد. همهٔ این سربازان مال پادشاه هستند، پس چرا آقایم می‌خواهد دست به سرشماری بزند و اسرائیل را گناهکار سازد؟»"},{"book":"اول تواریخ","chapter":"21","verse":"4","text":"اما پادشاه نظرش را عوض نکرد. پس یوآب مطابق آن دستور، سراسر خاک اسرائیل را زیر پا گذاشت و پس از سرشماری به اورشلیم بازگشت."},{"book":"اول تواریخ","chapter":"21","verse":"5","text":"او گزارش کار را تقدیم داوود کرد. تعداد مردان جنگی در تمام اسرائیل یک میلیون و صد هزار نفر بود که از این عده چهارصد و هفتاد هزار نفر از یهودا بودند."},{"book":"اول تواریخ","chapter":"21","verse":"6","text":"ولی یوآب از قبیله‌های لاوی و بنیامین سرشماری نکرد، زیرا با دستور پادشاه مخالف بود."},{"book":"اول تواریخ","chapter":"21","verse":"7","text":"این کار داوود در نظر خدا گناه محسوب می‌شد، پس او اسرائیل را به سبب آن تنبیه نمود."},{"book":"اول تواریخ","chapter":"21","verse":"8","text":"آنگاه داوود به خدا عرض کرد: «با این کاری که کردم گناه بزرگی مرتکب شدم. التماس می‌کنم این حماقت مرا ببخش.»"},{"book":"اول تواریخ","chapter":"21","verse":"9","text":"خداوند به جاد، نبی داوود فرمود:"},{"book":"اول تواریخ","chapter":"21","verse":"10","text":"«برو و به داوود بگو که من سه چیز پیش او می‌گذارم و او می‌تواند یکی را انتخاب کند.»"},{"book":"اول تواریخ","chapter":"21","verse":"11","text":"جاد پیش داوود آمد و پیغام خداوند را به او رسانده، گفت: «بین این سه، یکی را انتخاب کن:"},{"book":"اول تواریخ","chapter":"21","verse":"12","text":"سه سال قحطی، یا سه ماه فرار از دست دشمن، یا سه روز مرض مهلک و کشتار به‌وسیلۀ فرشتهٔ خداوند. در این باره فکر کن و به من بگو که به خدا چه جوابی بدهم.»"},{"book":"اول تواریخ","chapter":"21","verse":"13","text":"داوود جواب داد: «در تنگنا هستم. بهتر است به دست خداوند بیفتم تا به دست انسان، زیرا رحمت خداوند بسیار عظیم است.»"},{"book":"اول تواریخ","chapter":"21","verse":"14","text":"پس خداوند مرض مهلکی بر اسرائیل فرستاد و هفتاد هزار نفر مردند."},{"book":"اول تواریخ","chapter":"21","verse":"15","text":"سپس فرشته‌ای فرستاد تا اورشلیم را نابود کند. اما خداوند از این کار متأسف شد و به فرشتهٔ مرگ چنین دستور داد: «کافی است! دست نگه دار!» در این هنگام فرشتهٔ خداوند در زمین خرمنکوبی شخصی به نام ارونهٔ یبوسی ایستاده بود."},{"book":"اول تواریخ","chapter":"21","verse":"16","text":"داوود فرشتهٔ خداوند را دید که بین زمین و آسمان ایستاده و شمشیرش را به طرف اورشلیم دراز کرده است. پس داوود و بزرگان اورشلیم پلاس پوشیدند و در حضور خداوند به خاک افتادند."},{"book":"اول تواریخ","chapter":"21","verse":"17","text":"داوود به خدا گفت: «من مقصر و گناهکار هستم، زیرا من بودم که دستور سرشماری دادم. اما این مردم بیچاره چه کرده‌اند؟ ای خداوند، من و خاندان مرا مجازات کن ولی قوم خود را از بین نبر.»"},{"book":"اول تواریخ","chapter":"21","verse":"18","text":"فرشتهٔ خداوند به جاد دستور داد به داوود بگوید که در زمین خرمنکوبی ارونهٔ یبوسی، مذبحی برای خداوند بسازد."},{"book":"اول تواریخ","chapter":"21","verse":"19","text":"پس داوود رفت تا به دستور خداوند عمل کند."},{"book":"اول تواریخ","chapter":"21","verse":"20","text":"ارونه که مشغول کوبیدن خرمن گندم بود وقتی روی خود را برگرداند فرشتهٔ خداوند را دید. چهار پسر او از ترس دویدند و خود را پنهان کردند."},{"book":"اول تواریخ","chapter":"21","verse":"21","text":"ارونه، داوود پادشاه را دید که به طرف او می‌آید. پس فوری دست از کوبیدن خرمن کشید و در حضور پادشاه به خاک افتاد."},{"book":"اول تواریخ","chapter":"21","verse":"22","text":"داوود به ارونه گفت: «زمین خرمنکوبی خود را به من بفروش؛ قیمت آن هر چه باشد به تو می‌دهم. می‌خواهم در اینجا برای خداوند مذبحی بسازم تا این بلا رفع شود.»"},{"book":"اول تواریخ","chapter":"21","verse":"23","text":"ارونه به پادشاه گفت: «آن را پیشکش می‌کنم. همه چیز در اختیار شماست گاو برای قربانی، خرمنکوب برای روشن کردن آتش قربانی و گندم برای هدیهٔ آردی. همه را به پادشاه تقدیم می‌کنم.»"},{"book":"اول تواریخ","chapter":"21","verse":"24","text":"داوودِ پادشاه جواب داد: «نه، من تمام قیمت آن را می‌پردازم، چون نمی‌توانم مال تو را بگیرم و به خداوند هدیه کنم. نمی‌خواهم چیزی که برای من مفت تمام شده، به حضور خداوند تقدیم کنم.»"},{"book":"اول تواریخ","chapter":"21","verse":"25","text":"پس داوود ششصد مثقال طلا به ارونه پرداخت،"},{"book":"اول تواریخ","chapter":"21","verse":"26","text":"و در آنجا برای خداوند یک مذبح ساخت و روی آن قربانیهای سوختنی و سلامتی تقدیم کرد. سپس نزد خداوند دعا کرد و خداوند هم با فرستادن آتش از آسمان و سوزانیدن قربانیهای روی مذبح، او را مستجاب فرمود."},{"book":"اول تواریخ","chapter":"21","verse":"27","text":"آنگاه خداوند به فرشته دستور داد که شمشیرش را غلاف کند."},{"book":"اول تواریخ","chapter":"21","verse":"28","text":"داوود چون دید که خداوند جواب دعایش را داده است، در آنجا قربانی به او تقدیم کرد."},{"book":"اول تواریخ","chapter":"21","verse":"29","text":"در آن هنگام خیمهٔ عبادت که موسی در بیابان آن را درست کرده بود، و نیز مذبح، در بالای تپه جبعون قرار داشت،"},{"book":"اول تواریخ","chapter":"21","verse":"30","text":"ولی داوود نمی‌توانست برای دعا به آنجا برود، زیرا از شمشیر فرشتهٔ خداوند می‌ترسید."}]}