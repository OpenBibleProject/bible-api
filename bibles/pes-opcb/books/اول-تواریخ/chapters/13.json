{"data":[{"book":"اول تواریخ","chapter":"13","verse":"1","text":"داوود پس از مشورت با فرماندهان سپاه،"},{"book":"اول تواریخ","chapter":"13","verse":"2","text":"خطاب به مردان اسرائیل که در حبرون جمع شده بودند چنین گفت:"},{"book":"اول تواریخ","chapter":"13","verse":"3","text":"بیایید برویم و صندوق عهد خدا را باز آوریم، زیرا از وقتی که شائول پادشاه شد به آن توجه نکرده‌ایم.»"},{"book":"اول تواریخ","chapter":"13","verse":"4","text":"همه این پیشنهاد را پسندیدند و با آن موافقت کردند."},{"book":"اول تواریخ","chapter":"13","verse":"5","text":"پس داوود تمام مردم را از سراسر خاک اسرائیل احضار نمود تا وقتی که صندوق عهد خداوند را از قریهٔ یعاریم می‌آورند، حضور داشته باشند."},{"book":"اول تواریخ","chapter":"13","verse":"6","text":"آنگاه داوود و تمام قوم اسرائیل به بعله (که همان قریه یعاریم در یهوداست) رفتند تا صندوق خدا را که نام خداوند بر آن است از آنجا بیاورند، خداوندی که میان کروبیانِ روی صندوق جلوس می‌کند."},{"book":"اول تواریخ","chapter":"13","verse":"7","text":"پس آن را از خانهٔ ابیناداب برداشتند و بر ارابه‌ای نو گذاشتند. عزا و اخیو، گاوهای ارابه را می‌راندند."},{"book":"اول تواریخ","chapter":"13","verse":"8","text":"آنگاه داوود و تمام قوم با سرود همراه با صدای بربط و عود، دف و سنج، و شیپور در حضور خدا با تمام قدرت به شادی پرداختند."},{"book":"اول تواریخ","chapter":"13","verse":"9","text":"اما وقتی به خرمنگاه کیدون رسیدند، پای گاوها لغزید و عزا دست خود را دراز کرد تا صندوق عهد را بگیرد."},{"book":"اول تواریخ","chapter":"13","verse":"10","text":"در این موقع خشم خداوند بر عزا افروخته شد و او را کشت، چون به صندوق عهد دست زده بود. پس عزا همان جا در حضور خدا مرد."},{"book":"اول تواریخ","chapter":"13","verse":"11","text":"داوود از این عمل خداوند غمگین شد و آن مکان را «مجازات عزا» نامید که تا به امروز هم به این نام معروف است."},{"book":"اول تواریخ","chapter":"13","verse":"12","text":"آن روز، داوود از خدا ترسید و گفت: «چطور می‌توانم صندوق عهد خدا را به خانه ببرم؟»"},{"book":"اول تواریخ","chapter":"13","verse":"13","text":"بنابراین تصمیم گرفت به جای شهر داوود، آن را به خانهٔ عوبید ادوم که از جت آمده بود، ببرد."},{"book":"اول تواریخ","chapter":"13","verse":"14","text":"صندوق عهد سه ماه در خانهٔ عوبید ماند و خداوند عوبید و تمام اهل خانهٔ او را برکت داد."}]}