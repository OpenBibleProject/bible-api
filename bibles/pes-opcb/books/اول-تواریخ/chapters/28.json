{"data":[{"book":"اول تواریخ","chapter":"28","verse":"1","text":"داوود تمام مقامات مملکتی را به اورشلیم احضار کرد: رؤسای قبایل و طوایف، فرماندهان دوازده سپاه، مسئولان اموال و املاک و گله‌های پادشاه، مقامات دربار و جنگاوران شجاع."},{"book":"اول تواریخ","chapter":"28","verse":"2","text":"آنگاه داوود بر پا ایستاده، چنین گفت:"},{"book":"اول تواریخ","chapter":"28","verse":"3","text":"ولی خدا به من فرمود: تو خانه‌ای برای من نخواهی ساخت، زیرا مردی جنگاور هستی و خون ریخته‌ای."},{"book":"اول تواریخ","chapter":"28","verse":"4","text":"«با وجود این، خداوند، خدای اسرائیل از میان تمام اعضای خانوادهٔ پدرم مرا انتخاب کرده است تا سر سلسله‌ای باشم که همیشه بر اسرائیل سلطنت خواهد نمود. خدا قبیلهٔ یهودا را برگزید و از قبیلهٔ یهودا، خانوادهٔ پدرم را و از میان پسران پدرم، مرا انتخاب کرد و بر تمام اسرائیل پادشاه ساخت."},{"book":"اول تواریخ","chapter":"28","verse":"5","text":"حال از میان پسران زیادی که خداوند به من بخشیده است، سلیمان را انتخاب کرده است تا به جای من بر تخت بنشیند و بر قوم خداوند سلطنت کند."},{"book":"اول تواریخ","chapter":"28","verse":"6","text":"خداوند به من فرموده است: خانهٔ مرا پسر تو سلیمان بنا می‌کند، چون او را انتخاب کرده‌ام تا پسر من باشد و من پدر او."},{"book":"اول تواریخ","chapter":"28","verse":"7","text":"اگر بعد از این نیز دستورها و قوانین مرا اطاعت کند، همان‌طور که تا به حال کرده است، سلطنت او را تا به ابد پایدار می‌سازم."},{"book":"اول تواریخ","chapter":"28","verse":"8","text":"«پس الان در حضور خدای ما و در حضور جماعت او اسرائیل به همهٔ شما دستور می‌دهم که احکام خداوند، خدای خود را به دقت اجرا کنید تا این سرزمین حاصلخیز را از دست ندهید، بلکه آن را برای فرزندان خود به ارث بگذارید تا برای همیشه ملک آنها باشد."},{"book":"اول تواریخ","chapter":"28","verse":"9","text":"«حال ای پسر من سلیمان، بکوش تا خدای اجداد خود را بشناسی و با تمام دل و جان او را بپرستی و خدمت کنی. خداوند تمام دلها را می‌بیند و هر فکری را می‌داند. اگر در جستجوی خدا باشی، او را خواهی یافت؛ ولی اگر از او برگردی تو را تا به ابد طرد خواهد کرد."},{"book":"اول تواریخ","chapter":"28","verse":"10","text":"خداوند تو را برگزیده است تا عبادتگاه مقدّسش را بنا کنی. پس مواظب باش و با دلگرمی به این کار مشغول شو.»"},{"book":"اول تواریخ","chapter":"28","verse":"11","text":"آنگاه داوود نقشهٔ ساختمان خانهٔ خدا و طرح فضای اطراف آن را به سلیمان داد: انبارها، بالاخانه‌ها، اتاقهای داخلی و قدس‌الاقداس برای تخت رحمت."},{"book":"اول تواریخ","chapter":"28","verse":"12","text":"او همچنین نقشهٔ حیاط و اتاقهای دور تا دور آن، انبارهای خانهٔ خدا، و خزانه‌ها برای نگهداری هدایای وقف شده را به سلیمان داد. تمام این نقشه‌ها از طرف روح خدا به داوود الهام شده بود."},{"book":"اول تواریخ","chapter":"28","verse":"13","text":"پادشاه دستورهای دیگری هم در مورد کار گروه‌های مختلف کاهنان و لاویان و نیز ساختن وسایل خانهٔ خدا به سلیمان داد."},{"book":"اول تواریخ","chapter":"28","verse":"14","text":"داوود مقدار طلا و نقرهٔ لازم برای ساختن هر یک از وسایل خانهٔ خدا را وزن کرد و کنار گذاشت:"},{"book":"اول تواریخ","chapter":"28","verse":"15","text":"طلا و نقره برای ساختن چراغدانها و چراغها؛"},{"book":"اول تواریخ","chapter":"28","verse":"16","text":"طلا برای ساختن میزهای نان حضور و نقره برای میزهای نقره‌ای؛"},{"book":"اول تواریخ","chapter":"28","verse":"17","text":"طلای خالص برای ساختن چنگکها، کاسه‌ها و پیاله‌ها، و طلا و نقره برای ساختن جامها؛"},{"book":"اول تواریخ","chapter":"28","verse":"18","text":"طلای خالص برای مذبح بخور و برای ارابۀ خداوند یعنی مجسمهٔ دو کروبی که بالهایشان روی صندوق عهد خداوند گسترده بود."},{"book":"اول تواریخ","chapter":"28","verse":"19","text":"داوود به سلیمان گفت: «جزئیات این نقشه از طرف خداوند به من داده شد و من همهٔ آنها را نوشتم."},{"book":"اول تواریخ","chapter":"28","verse":"20","text":"حال قوی و دلیر باش و کار را شروع کن. ترس و واهمه را از خود دور کن زیرا خداوند، خدای من با توست و تو را تنها نمی‌گذارد تا بتوانی کار ساختن خانهٔ خداوند را تمام کنی."},{"book":"اول تواریخ","chapter":"28","verse":"21","text":"گروه‌های کاهنان و لاویان آماده هستند در خانهٔ خدا خدمت کنند و صنعتگران ماهر مشتاقند تو را در هر کاری یاری دهند. تمام بنی‌اسرائیل و رهبرانشان تحت فرمان تو می‌باشند.»"}]}