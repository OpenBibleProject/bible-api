{"data":[{"book":"اول تواریخ","chapter":"25","verse":"1","text":"داوود پادشاه و رهبران قوم اشخاصی را از خاندان آساف و هیمان و یِدوتون انتخاب کردند تا به همراهی بربط و عود و سنج پیامهای خدا را اعلان کنند. اسامی آنها و نوع خدمتشان به شرح زیر است:"},{"book":"اول تواریخ","chapter":"25","verse":"2","text":"زکور، یوسف، نتنیا و اشرئیله (پسران آساف) که تحت سرپرستی آساف بودند. آساف به دستور پادشاه، پیام خداوند را اعلان می‌کرد؛"},{"book":"اول تواریخ","chapter":"25","verse":"3","text":"جدلیا، صری، اشعیا، حشبیا و مَتّیتیا (پسران یِدوتون) که به سرپرستی پدرشان و با نوای چنگ پیام خداوند را اعلان می‌کردند و او را با سرود ستایش می‌نمودند؛"},{"book":"اول تواریخ","chapter":"25","verse":"4","text":"هیمان: بقیا، متنیا، عزی‌ئیل، شبوئیل، یریموت، حننیا، حنانی، الیاته، جدلتی، روممتی عزر، یشبقاشه، ملوتی، هوتیر و محزیوت (پسران هیمان)."},{"book":"اول تواریخ","chapter":"25","verse":"5","text":"خدا این چهارده پسر را به هیمان که نبی مخصوص پادشاه بود، بخشیده بود تا طبق وعده‌اش به هیمان به او عزت و قدرت داده باشد. هیمان سه دختر نیز داشت."},{"book":"اول تواریخ","chapter":"25","verse":"6","text":"تمام این مردان به سرپرستی پدرانشان در خانهٔ خداوند سنج و عود و بربط می‌نواختند و به این ترتیب خدا را خدمت می‌کردند. آساف و یِدوتون و هیمان مستقیما از پادشاه دستور می‌گرفتند."},{"book":"اول تواریخ","chapter":"25","verse":"7","text":"تمام این افراد و لاویانی که با ایشان همکاری می‌کردند برای سراییدن در وصف خداوند تربیت شده و در نواختن سازها ماهر بودند. تعداد کل گروه آنها ۲۸۸ نفر بود."},{"book":"اول تواریخ","chapter":"25","verse":"8","text":"وظایف مخصوص سرایندگان، بدون در نظر گرفتن سن و تجربه، به قید قرعه تعیین شد."},{"book":"اول تواریخ","chapter":"25","verse":"9-31","text":"قرعهٔ اول به نام یوسف از خاندان آساف افتاد."}]}