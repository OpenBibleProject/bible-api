{"data":[{"book":"اول تواریخ","chapter":"20","verse":"1","text":"سال بعد در فصل بهار، فصلی که پادشاهان معمولاً درگیر جنگ هستند یوآب سپاه اسرائیل را بسیج کرد و به شهرهای عمونی‌ها حمله برد، اما داوود پادشاه در اورشلیم ماند. یوآب شهر ربه را محاصره نموده، آن را گرفت و ویران کرد."},{"book":"اول تواریخ","chapter":"20","verse":"2","text":"وقتی داوود به میدان جنگ آمد، تاج گرانبهای پادشاه عمونی20‏:2 «پادشاه عمونی» یا «ملکوم بت عمونی». ملکوم همان مولک است. نگاه کنید به ۱پادشاهان ۱۱‏:۵. را از سر او برداشت و بر سر خود گذاشت. این تاج حدود سی و پنج کیلو وزن داشت و از طلا و جواهرات قیمتی ساخته شده بود. داوود غنیمت زیادی از شهر ربه گرفت و با خود برد."},{"book":"اول تواریخ","chapter":"20","verse":"3","text":"داوود، مردم آن شهر را اسیر کرده، اره و تیشه و تبر به دستشان داد و آنها را به کارهای سخت گماشت. او با اهالی شهرهای دیگر عمون نیز همین‌طور عمل کرد. سپس داوود و لشکر او به اورشلیم بازگشتند."},{"book":"اول تواریخ","chapter":"20","verse":"4","text":"پس از مدتی باز جنگی با فلسطینی‌ها در جازر درگرفت. سبکای حوشاتی، سفای را که یک غول فلسطینی بود، کشت و فلسطینی‌ها تسلیم شدند."},{"book":"اول تواریخ","chapter":"20","verse":"5","text":"در طی جنگ دیگری با فلسطینی‌ها، الحانان (پسر یاعیر)، لحمی را که برادر جلیات جتی بود و نیزه‌ای به کلفتی چوب نساجها داشت، کشت."},{"book":"اول تواریخ","chapter":"20","verse":"6-7","text":"یک بار هم وقتی فلسطینی‌ها در جت با اسرائیلی‌ها می‌جنگیدند، یک غول فلسطینی که در هر دست و پایش شش انگشت داشت، نیروهای اسرائیلی را به ستوه آورد. آنگاه یوناتان، برادرزادهٔ داوود که پسر شمعا بود، او را کشت."},{"book":"اول تواریخ","chapter":"20","verse":"8","text":"این سه مرد که به دست داوود و سربازان او کشته شدند، از نسل غول‌پیکران جت بودند."}]}