{"data":[{"book":"اول تواریخ","chapter":"15","verse":"1","text":"داوود برای خود چند کاخ سلطنتی در شهرش ساخت و یک خیمهٔ تازه هم برای صندوق عهد خدا درست کرد."},{"book":"اول تواریخ","chapter":"15","verse":"2","text":"آنگاه چنین دستور داد: «کسی غیر از لاویان نباید صندوق عهد را بردارد، چون خداوند ایشان را برای همین منظور انتخاب کرده است. آنها خدمتگزاران همیشگی او هستند.»"},{"book":"اول تواریخ","chapter":"15","verse":"3","text":"پس داوود تمام قوم اسرائیل را به شهر اورشلیم احضار نمود تا در مراسم انتقال صندوق عهد به خیمهٔ جدید شرکت کنند."},{"book":"اول تواریخ","chapter":"15","verse":"4-10","text":"این است تعداد کاهنان نسل هارون و لاویانی که در اورشلیم حاضر شدند:"},{"book":"اول تواریخ","chapter":"15","verse":"11","text":"سپس داوود صادوق و اَبیّاتار کاهنان اعظم و اوری‌ئیل، عسایا، یوئیل، شمعیا، ایلی‌ئیل و عمیناداب رهبران لاویان را به حضور خواست"},{"book":"اول تواریخ","chapter":"15","verse":"12","text":"و به ایشان گفت: «شما سران طایفه‌های لاویان هستید؛ پس خود را با سایر برادران تقدیس کنید15‏:12 «تقدیس» به معنی «جدا کردن، اختصاص دادن و مقدّس ساختن» است. تا صندوق عهد خداوند، خدای اسرائیل را به خیمه‌ای که برایش آماده کرده‌ام بیاورید."},{"book":"اول تواریخ","chapter":"15","verse":"13","text":"دفعهٔ پیش به سبب اینکه شما لاویان آن را حمل نکردید و این برخلاف دستور خدا بود خداوند ما را تنبیه کرد.»"},{"book":"اول تواریخ","chapter":"15","verse":"14","text":"پس کاهنان و لاویان خود را تقدیس کردند تا صندوق عهد خداوند، خدای اسرائیل را به محل جدید بیاورند."},{"book":"اول تواریخ","chapter":"15","verse":"15","text":"آنگاه لاویان، همان‌طور که خداوند به موسی فرموده بود، چوبهای حامل صندوق عهد را روی دوش خود گذاشتند و آن را حمل نمودند."},{"book":"اول تواریخ","chapter":"15","verse":"16","text":"داوود به رهبران لاویان دستور داد که از میان لاویان دستهٔ موسیقی تشکیل دهند تا عود و بربط و سنج بنوازند و با صدای بلند و شاد سرود بخوانند."},{"book":"اول تواریخ","chapter":"15","verse":"17-21","text":"رهبران، این افراد را تعیین کردند تا سنجهای مفرغین بنوازند: هیمان (پسر یوئیل)، آساف (پسر برکیا) و ایتان (پسر قوشیا) از طایفهٔ مراری. برای کمک به ایشان این افراد نیز تعیین شدند تا با نواختن عود ایشان را همراهی کنند: زکریا، بین، یعزی‌ئیل، شمیراموت، یحی‌ئیل، عونی، الی‌آب، بنایا و معسیا."},{"book":"اول تواریخ","chapter":"15","verse":"22","text":"رهبر سرایندگان کننیا رئیس لاویان بود که به خاطر مهارتش انتخاب شد."},{"book":"اول تواریخ","chapter":"15","verse":"23","text":"برکیا و القانه محافظ صندوق عهد بودند."},{"book":"اول تواریخ","chapter":"15","verse":"24","text":"شبنیا، یوشافاط، نتن‌ئیل، عماسای، زکریا، بنایا و الیعزر که همه کاهن بودند، پیشاپیش صندوق عهد شیپور می‌نواختند. عوبید ادوم و یحیی از صندوق عهد مواظبت می‌کردند."},{"book":"اول تواریخ","chapter":"15","verse":"25","text":"آنگاه داوود و بزرگان اسرائیل و سرداران سپاه با شادی فراوان به خانهٔ عوبید ادوم رفتند تا صندوق عهد را به اورشلیم بیاورند."},{"book":"اول تواریخ","chapter":"15","verse":"26","text":"آنها هفت گاو و هفت قوچ قربانی کردند، زیرا خدا لاویان را کمک کرد تا صندوق عهد را بتوانند حمل کنند."},{"book":"اول تواریخ","chapter":"15","verse":"27","text":"داوود و لاویانی که صندوق عهد را حمل می‌کردند، سرایندگان و کننیا رهبر سرایندگان، همه لباسهایی از کتان لطیف پوشیده بودند. داوود نیز لباس مخصوص کاهنان را بر تن کرده بود."},{"book":"اول تواریخ","chapter":"15","verse":"28","text":"به این ترتیب بنی‌اسرائیل با هلهله و شادی و صدای سرنا و شیپور، سنج و عود و بربط، صندوق عهد را به اورشلیم آوردند."},{"book":"اول تواریخ","chapter":"15","verse":"29","text":"هنگامی که صندوق عهد خداوند وارد اورشلیم شد، میکال زن داوود که دختر شائول پادشاه بود، از پنجره نگاه می‌کرد. وقتی داوود را دید که با شادی می‌رقصد در دل خود او را تحقیر کرد."}]}