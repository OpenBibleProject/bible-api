{"data":[{"book":"اول تواریخ","chapter":"18","verse":"1-2","text":"پس از چندی باز داوود به فلسطینی‌ها حمله کرده، آنها را شکست داد و شهر جت و روستاهای اطراف آن را از دست ایشان گرفت."},{"book":"اول تواریخ","chapter":"18","verse":"3","text":"در ضمن، داوود نیروهای هددعزر، پادشاه صوبه را در نزدیکی حمات در هم شکست، زیرا هددعزر می‌کوشید نواحی کنار رود فرات را به چنگ آورد."},{"book":"اول تواریخ","chapter":"18","verse":"4","text":"در این جنگ داوود هزار ارابه، هفت هزار سرباز سواره و بیست هزار سرباز پیاده را به اسیری گرفت. او صد اسب برای ارابه‌ها نگه داشت و رگ پای بقیهٔ اسبان را قطع کرد."},{"book":"اول تواریخ","chapter":"18","verse":"5","text":"همچنین با بیست و دو هزار سرباز سوری که از دمشق برای کمک به هددعزر آمده بودند، جنگید و همهٔ آنها را کشت."},{"book":"اول تواریخ","chapter":"18","verse":"6","text":"داوود در دمشق چندین قرارگاه مستقر ساخت و مردم سوریه تابع داوود شده، به او باج و خراج می‌پرداختند. به این ترتیب داوود هر جا می‌رفت، خداوند او را پیروزی می‌بخشید."},{"book":"اول تواریخ","chapter":"18","verse":"7","text":"داوود سپرهای طلای سرداران هددعزر را برداشت و به اورشلیم برد."},{"book":"اول تواریخ","chapter":"18","verse":"8","text":"در ضمن مقدار زیادی مفرغ از طبحت و کُن شهرهای هددعزر گرفته، آنها را نیز به اورشلیم برد. (بعدها سلیمان از این مفرغ برای ساختن لوازم خانهٔ خدا و حوض و ستونهای واقع در آن استفاده کرد.)"},{"book":"اول تواریخ","chapter":"18","verse":"9","text":"توعو، پادشاه حمات، وقتی شنید که داوود بر لشکر هددعزر پیروز شده است،"},{"book":"اول تواریخ","chapter":"18","verse":"10","text":"پسرش هدورام را فرستاد تا سلام وی را به او برساند و این پیروزی را به او تبریک بگوید، چون هددعزر و توعو با هم دشمن بودند. هدورام هدایایی از طلا و نقره و مفرغ به داوود داد."},{"book":"اول تواریخ","chapter":"18","verse":"11","text":"داوود همهٔ این هدایا را با طلا و نقره‌ای که خود از ادومی‌ها، موآبی‌ها، عمونی‌ها، فلسطینی‌ها، عمالیقی‌ها به غنیمت گرفته بود وقف خداوند کرد."},{"book":"اول تواریخ","chapter":"18","verse":"12","text":"ابیشای (پسر صرویه) هجده هزار سرباز ادومی را در درهٔ نمک کشت."},{"book":"اول تواریخ","chapter":"18","verse":"13","text":"او در سراسر ادوم، قرارگاههایی مستقر کرد و ادومی‌ها تابع داوود شدند. داوود به هر طرف می‌رفت خداوند به او پیروزی می‌بخشید."},{"book":"اول تواریخ","chapter":"18","verse":"14","text":"داوود با عدل و انصاف بر اسرائیل حکومت می‌کرد."},{"book":"اول تواریخ","chapter":"18","verse":"15","text":"فرماندهٔ سپاه او یوآب (پسر صرویه) و وقایع‌نگار او یهوشافاط (پسر اخیلود) بود."},{"book":"اول تواریخ","chapter":"18","verse":"16","text":"صادوق (پسر اخیطوب) و اخیملک (پسر اَبیّاتار) هر دو کاهن بودند و سرایا کاتب بود."},{"book":"اول تواریخ","chapter":"18","verse":"17","text":"بنایا (پسر یهویاداع) فرماندهٔ گارد سلطنتی داوود بود. پسران داوود مشاوران دربار بودند."}]}