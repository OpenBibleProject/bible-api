{"data":[{"book":"اول تواریخ","chapter":"26","verse":"1-3","text":"از طایفهٔ قورح افرادی که برای نگهبانی دروازه‌های معبد تعیین شدند، اینها بودند: مشلمیا پسر قوری از خاندان آساف، و هفت پسر او که به ترتیب سن عبارت بودند از: زکریا، یدیعی‌ئیل، زبدیا، یتنی‌ئیل، عیلام، یهوحانان و الیهوعینای."},{"book":"اول تواریخ","chapter":"26","verse":"4-5","text":"هشت پسر عوبید ادوم که به ترتیب سن عبارت بودند از: شمعیا، یهوزاباد، یوآخ، ساکار، نتن‌ئیل، عمی‌ئیل، یساکار و فعلتای. این هشت پسر نشانهٔ برکت خدا به عوبید ادوم بودند."},{"book":"اول تواریخ","chapter":"26","verse":"6-7","text":"پسران شمعیا همه مردانی توانا و در میان طایفهٔ خود معروف بودند. اسامی ایشان، عتنی، رفائیل، عوبید و الزاباد بود. برادران او الیهو و سمکیا هم مردانی توانا بودند."},{"book":"اول تواریخ","chapter":"26","verse":"8","text":"همهٔ افراد خاندان عوبید ادوم مردانی توانا و واجد شرایط برای این کار بودند."},{"book":"اول تواریخ","chapter":"26","verse":"9","text":"هجده پسر و برادر مشلمیا هم مردانی قابل بشمار می‌آمدند."},{"book":"اول تواریخ","chapter":"26","verse":"10","text":"از طایفهٔ مراری نیز حوسه با پسرانش به نگهبانی خانۀ خدا تعیین شدند. پسران حوسه عبارت بودند از: شمری (هر چند او پسر ارشد نبود اما پدرش او را رهبر سایر پسران خود کرد)،"},{"book":"اول تواریخ","chapter":"26","verse":"11","text":"حلقیا، طبلیا و زکریا. خاندان حوسه جمعاً سیزده نفر بودند."},{"book":"اول تواریخ","chapter":"26","verse":"12","text":"نگهبانان خانهٔ خداوند برحسب خاندان خود به گروه‌ها تقسیم شدند تا مثل سایر لاویان در خانهٔ خداوند خدمت کنند."},{"book":"اول تواریخ","chapter":"26","verse":"13","text":"تمام خاندانها، بدون توجه به بزرگی یا کوچکی‌شان، قرعه کشیدند تا مشخص شود هر یک از آنها کدام یک از دروازه‌ها را باید نگهبانی کنند."},{"book":"اول تواریخ","chapter":"26","verse":"14","text":"نگهبانی دروازهٔ شرقی به اسم مشلمیا، نگهبانی دروازهٔ شمالی به نام پسرش زکریا که مشاور دانایی بود،"},{"book":"اول تواریخ","chapter":"26","verse":"15","text":"و نگهبانی دروازهٔ جنوبی به اسم عوبید ادوم درآمد. پسران عوبید ادوم از انبارها مواظبت می‌کردند."},{"book":"اول تواریخ","chapter":"26","verse":"16","text":"نگهبانی دروازهٔ غربی و دروازه شلکت (که به جادهٔ سربالایی باز می‌شد)، به نام شفیم و حوسه درآمد. وظیفهٔ نگهبانی به نوبت تعیین می‌شد."},{"book":"اول تواریخ","chapter":"26","verse":"17","text":"هر روز شش نفر در دروازهٔ شرقی، چهار نفر در دروازهٔ شمالی، چهار نفر در دروازهٔ جنوبی، و چهار نفر در انبارها (دو نفر در هر انبار) نگهبانی می‌دادند."},{"book":"اول تواریخ","chapter":"26","verse":"18","text":"هر روز برای نگهبانی دروازهٔ غربی شش نفر تعیین می‌شدند، یعنی چهار نفر برای جاده و دو نفر برای خود دروازه."},{"book":"اول تواریخ","chapter":"26","verse":"19","text":"نگهبانان خانهٔ خدا از طایفه‌های قورح و مراری انتخاب شدند."},{"book":"اول تواریخ","chapter":"26","verse":"20","text":"بقیهٔ لاویان به رهبری اخیا مسئول نگهداری خزانهٔ خانهٔ خدا و انبار هدایای وقفی بودند."},{"book":"اول تواریخ","chapter":"26","verse":"21-22","text":"زیتام و یوئیل، پسران یحی‌ئیل نیز که از رهبران خاندان لادان و از طایفۀ جرشون بودند از مسئولین خزانهٔ خانۀ خداوند بشمار می‌آمدند."},{"book":"اول تواریخ","chapter":"26","verse":"23","text":"از طایفهٔ عمرام، یصهار، حبرون و عزی‌ئیل نیز مسئولینی تعیین شدند."},{"book":"اول تواریخ","chapter":"26","verse":"24","text":"شبوئیل، از طایفهٔ جرشوم پسر موسی، ناظر خزانه بود."},{"book":"اول تواریخ","chapter":"26","verse":"25","text":"یکی از خویشاوندان او شلومیت بود. (شلومیت پسر زکری، زکری پسر یورام، یورام پسر اشعیا، اشعیا پسر رحبیا، رحبیا پسر العازار و العازار برادر جرشوم بود.)"},{"book":"اول تواریخ","chapter":"26","verse":"26","text":"شلومیت و برادرانش تعیین شدند تا از خزانه مراقبت نمایند. در این خزانه هدایایی نگهداری می‌شد که داوود پادشاه و سایر رهبران یعنی رؤسای طوایف و خاندانها و نیز فرماندهان سپاه وقف کرده بودند."},{"book":"اول تواریخ","chapter":"26","verse":"27","text":"این اشخاص قسمتی از آنچه را در جنگ به غنیمت می‌گرفتند وقف می‌کردند تا صرف هزینه‌های خانهٔ خداوند شود."},{"book":"اول تواریخ","chapter":"26","verse":"28","text":"شلومیت و برادرانش در ضمن مسئول نگهداری هدایایی بودند که به‌وسیلۀ سموئیل نبی، شائول پسر قیس، ابنیر پسر نیر، یوآب پسر صرویه، و دیگران وقف شده بود."},{"book":"اول تواریخ","chapter":"26","verse":"29","text":"کننیا و پسرانش که از طایفهٔ یصهار بودند، وظایفی در خارج از خانۀ خدا به عهده داشتند. آنها از مسئولین و مقامات قضایی بودند."},{"book":"اول تواریخ","chapter":"26","verse":"30","text":"از طایفهٔ حبرون حشبیا و هزار و هفتصد نفر از خویشاوندانش که همه افرادی کاردان بودند، تعیین شدند تا در آن قسمت از خاک اسرائیل که در غرب رود اردن بود مسئول امور مذهبی و مملکتی باشند."},{"book":"اول تواریخ","chapter":"26","verse":"31","text":"یریا سرپرست تمام طایفهٔ حبرون بود. در سال چهلم سلطنت داوود پادشاه، در نسب نامه‌های طایفۀ حبرون بررسی به عمل آمد و معلوم شد افراد کاردان این طایفه در یعزیز جلعاد می‌باشند."},{"book":"اول تواریخ","chapter":"26","verse":"32","text":"پس داوود پادشاه دو هزار و هفتصد نفر از خویشاوندان یریا را که افرادی کاردان و از رؤسای خاندان بودند، انتخاب نمود تا مسئول امور مذهبی و مملکتی ناحیهٔ شرق رود اردن که قبایل رئوبین، جاد و نصف قبیله منسی در آنجا بودند، باشند."}]}