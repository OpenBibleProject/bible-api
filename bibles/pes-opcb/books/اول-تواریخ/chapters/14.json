{"data":[{"book":"اول تواریخ","chapter":"14","verse":"1","text":"حیرام، پادشاه صور قاصدانی نزد داوود فرستاد. همراه این قاصدان نجاران و بنایانی با چوب درختان سرو نیز فرستاد تا برای داوود کاخی بسازند."},{"book":"اول تواریخ","chapter":"14","verse":"2","text":"پس داوود فهمید که خداوند به خاطر قوم خود اسرائیل، او را پادشاه ساخته است و به سلطنتش اینچنین عظمتی بخشیده است."},{"book":"اول تواریخ","chapter":"14","verse":"3","text":"داوود پس از آنکه به اورشلیم نقل مکان نمود، زنان بیشتری گرفت و صاحب دختران و پسران دیگری شد."},{"book":"اول تواریخ","chapter":"14","verse":"4-7","text":"فرزندان او که در اورشلیم به دنیا آمدند اینها هستند: شموع، شوباب، ناتان، سلیمان، یبحار، الیشوع، الیفلط، نوجه، نافج، یافیع، الیشامع، بعلیاداع14‏:4‏‑7 یا «الیاداع»؛ نگاه کنید به ۳‏:۸.، الیفلط."},{"book":"اول تواریخ","chapter":"14","verse":"8","text":"وقتی فلسطینی‌ها شنیدند داوود، پادشاه اسرائیل شده است، نیروهای خود را برای جنگ با او بسیج نمودند. وقتی داوود این را شنید سپاه خود را برای مقابله با دشمن جمع کرد."},{"book":"اول تواریخ","chapter":"14","verse":"9","text":"فلسطینی‌ها به درهٔ رفائیم آمده، در آنجا پخش شدند."},{"book":"اول تواریخ","chapter":"14","verse":"10","text":"داوود از خدا سؤال کرد: «اگر به جنگ فلسطینی‌ها بروم آیا مرا پیروز خواهی ساخت؟»"},{"book":"اول تواریخ","chapter":"14","verse":"11","text":"پس داوود در بعل فراصیم به فلسطینی‌ها حمله کرد و آنها را شکست داد. داوود گفت: «خدا به دست من دشمنان ما را شکست داد! او چون سیلاب بر آنها رخنه کرد.» به همین سبب آن محل را بعل فراصیم (یعنی «خدای رخنه‌کننده») نامیدند."},{"book":"اول تواریخ","chapter":"14","verse":"12","text":"فلسطینی‌ها تعداد زیادی بت برجای گذاشتند و داوود دستور داد آنها را بسوزانند."},{"book":"اول تواریخ","chapter":"14","verse":"13","text":"فلسطینی‌ها بار دیگر بازگشتند و در درهٔ رفائیم پخش شدند."},{"book":"اول تواریخ","chapter":"14","verse":"14","text":"داوود باز از خدا سؤال کرد که چه کند و خدا در جواب او فرمود: «از روبرو به آنها حمله نکن بلکه دور بزن و از میان درختان توت به ایشان حمله کن!"},{"book":"اول تواریخ","chapter":"14","verse":"15","text":"وقتی صدای پایی بر سر درختان توت شنیدی آنگاه حمله را شروع کن، زیرا این علامت آن است که من پیشاپیش شما حرکت می‌کنم و لشکر فلسطینی‌ها را شکست می‌دهم.»"},{"book":"اول تواریخ","chapter":"14","verse":"16","text":"پس داوود مطابق دستور خدا عمل کرده، سپاه فلسطینی‌ها را از جبعون تا جازر سرکوب نمود."},{"book":"اول تواریخ","chapter":"14","verse":"17","text":"به این ترتیب شهرت داوود در همه جا پخش شد و خداوند ترس او را در دل تمام قومها جای داد."}]}