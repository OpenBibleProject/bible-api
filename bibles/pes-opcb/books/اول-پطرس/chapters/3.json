{"data":[{"book":"اول پطرس","chapter":"3","verse":"1","text":"همچنین، شما ای زنان، مطیع شوهران خود باشید. در آن صورت، حتی اگر بعضی از ایشان کلام خدا را اطاعت نکنند، با دیدن رفتار شما، بدون اینکه حتی سخنی بر زبان آرید، ایمان بیاورند؛"},{"book":"اول پطرس","chapter":"3","verse":"2","text":"زیرا رفتار خوب و محترمانۀ یک زن، بهتر از سخنان او دربارهٔ مسیح، در دل شوهر اثر می‌گذارد."},{"book":"اول پطرس","chapter":"3","verse":"3","text":"برای زیبایی، به آرایش ظاهری نظیر جواهرات و لباسهای زیبا و آرایش گیسوان، توسل نجویید،"},{"book":"اول پطرس","chapter":"3","verse":"4","text":"بلکه بگذارید باطن و سیرت شما زیبا باشد. باطن خود را با زیبایی پایدار یعنی با روحیهٔ آرام و ملایم زینت دهید که مورد پسند خداست."},{"book":"اول پطرس","chapter":"3","verse":"5","text":"این گونه خصایل، در گذشته در زنان مقدّس دیده می‌شد. ایشان به خدا ایمان داشتند و مطیع شوهران خود بودند."},{"book":"اول پطرس","chapter":"3","verse":"6","text":"سارا همسر ابراهیم نیز چنین بود. او از ابراهیم اطاعت می‌کرد و به او چون سرپرست خانواده احترام می‌گذاشت. شما نیز اگر دختران او هستید، راه خوب او را در پیش گیرید و ترس به دلتان راه ندهید."},{"book":"اول پطرس","chapter":"3","verse":"7","text":"و شما ای شوهران، رفتارتان با همسرانتان باید با ملاحظه و توأم با احترام باشد، چون ایشان ظریفتر از شما هستند. فراموش نکنید که ایشان شریک زندگی روحانی و برکات الهی شما می‌باشند. بنابراین، اگر با ایشان آن گونه که شایسته است، رفتار نکنید، دعاهایتان مستجاب نخواهد شد."},{"book":"اول پطرس","chapter":"3","verse":"8","text":"بدین ترتیب، همهٔ شما باید یکدل باشید و در دردهای یکدیگر شریک شوید و یکدیگر را همچون برادر و خواهر دوست بدارید. نسبت به هم مهربان و فروتن باشید."},{"book":"اول پطرس","chapter":"3","verse":"9","text":"اگر کسی به شما بدی کرد، به او بدی نکنید، و اگر کسی به شما دشنام داد، به او دشنام ندهید؛ بلکه برای ایشان دعای خیر و برکت کنید، زیرا خدا ما را برای همین فرا خوانده است؛ آنگاه خدا ما را برکت خواهد داد."},{"book":"اول پطرس","chapter":"3","verse":"10","text":"زیرا نوشته شده:"},{"book":"اول پطرس","chapter":"3","verse":"11","text":"باید از بدی دوری کند و نیکویی و آرامش را پیشهٔ خود سازد."},{"book":"اول پطرس","chapter":"3","verse":"12","text":"زیرا که چشمان خداوند بر عادلان است و گوشهایش به دعای ایشان. اما روی خداوند بر ضد بدکاران است.»3‏:12 مزمور ۳۴‏:۱۲‏‑۱۶."},{"book":"اول پطرس","chapter":"3","verse":"13","text":"معمولاً کسی به سبب نیکوکاری خود مورد آزار و اذیت قرار نمی‌گیرد؛"},{"book":"اول پطرس","chapter":"3","verse":"14","text":"اما حتی اگر شما مورد ظلم و ستم واقع می‌شوید، خوشا به حال شما، زیرا خداوند به شما پاداش خواهد داد. پس نترسید و نگران نباشید،"},{"book":"اول پطرس","chapter":"3","verse":"15","text":"بلکه با خاطری آسوده، خود را به خداوندتان مسیح بسپارید؛ و اگر کسی علّت این امید و ایمان را جویا شد، حاضر باشید تا با کمال ادب و احترام به او توضیح دهید."},{"book":"اول پطرس","chapter":"3","verse":"16","text":"با داشتن وجدانی پاک، آنچه را که راست و درست است انجام دهید؛ زیرا وقتی به درستکاری شما در ایمانتان به مسیح پی بردند، از کار خود شرمنده خواهند شد."},{"book":"اول پطرس","chapter":"3","verse":"17","text":"اگر خواست خدا این است که زحمت ببینید، بهتر است برای نیکوکاری رنج و زحمت بکشید تا برای بدکاری."},{"book":"اول پطرس","chapter":"3","verse":"18","text":"مسیح نیز زحمت دید. او خود از هر گناهی مبرّا بود، اما یک بار جان خود را در راه ما گناهکاران فدا کرد تا ما را به حضور خدا بیاورد. او به لحاظ جسم مُرد، اما به لحاظ روح زنده گشت."},{"book":"اول پطرس","chapter":"3","verse":"19","text":"سپس نزد ارواح محبوس رفت و به آنان بشارت داد،"},{"book":"اول پطرس","chapter":"3","verse":"20","text":"یعنی به ارواح کسانی که در قدیم، در زمان نوح، از خدا نافرمانی کرده بودند، گرچه خدا وقتی که نوح مشغول ساختن کشتی بود، صبورانه منتظر توبهٔ ایشان بود. فقط هشت نفر از آب توفان نجات یافتند3‏:20 یونانی: به واسطۀ آب نجات یافتند.."},{"book":"اول پطرس","chapter":"3","verse":"21","text":"و آن توفان، تعمید را در نظر ما مجسم می‌کند. وقتی تعمید می‌گیریم، نشان می‌دهیم که به‌وسیلۀ زنده شدن عیسی مسیح، از مرگ و هلاکت نجات یافته‌ایم. هدف از تعمید، نظافت و شستشوی بدن نیست، بلکه با تعمید یافتن در واقع به سوی خدا باز می‌گردیم و از او می‌خواهیم که دلهایمان را از گناه پاک سازد."},{"book":"اول پطرس","chapter":"3","verse":"22","text":"اکنون مسیح به آسمان رفته است. او به دست راست خدا نشسته است و تمام فرشتگان و ریاستها و قدرتها تحت فرمان او می‌باشند."}]}