{"data":[{"book":"اول پطرس","chapter":"1","verse":"1","text":"این نامه از طرف پطرس، رسول عیسی مسیح است."},{"book":"اول پطرس","chapter":"1","verse":"2","text":"خدای پدر شما را بنا بر پیشدانی خود برگزید، و روح او شما را تقدیس کرد. در نتیجه، شما او را اطاعت کردید و با خون عیسی مسیح پاک شدید."},{"book":"اول پطرس","chapter":"1","verse":"3","text":"سپاس بر خدا باد، بر خدا که پدر خداوند ما عیسی مسیح است. او به سبب لطف بی‌پایان و عظیم خود، ما را از سر نو مولود ساخت و عضو خانوادهٔ خود گرداند. از این رو، ما اکنون به امید حیات جاوید زنده‌ایم، زیرا مسیح نیز پس از مرگ، حیات یافت."},{"book":"اول پطرس","chapter":"1","verse":"4","text":"خدا نیز برای شما میراثی به دور از فساد و آلودگی و تباهی در آسمان نگاه داشته است، یعنی حیات جاوید را."},{"book":"اول پطرس","chapter":"1","verse":"5","text":"و از آنجا که به خدا توکل و اعتماد کرده‌اید، او نیز با قدرت عظیم خود، شما را به سلامت به آسمان خواهد رسانید تا این میراث را دریافت کنید. بله، در روز قیامت، شما وارث حیات جاودان خواهید شد."},{"book":"اول پطرس","chapter":"1","verse":"6","text":"پس حال که چنین میراثی در پیش دارید، واقعاً شاد باشید، حتی اگر لازم باشد در این دنیا برای مدتی کوتاه سختیها و زحماتی را متحمل گردید."},{"book":"اول پطرس","chapter":"1","verse":"7","text":"این سختیها به منظور آزمایش ایمان شما پیش می‌آید، همان‌طور که آتش نیز طلا را می‌آزماید و پاک می‌سازد. ایمان شما پس از آنکه وارد کورهٔ آزمایش گردید و سالم بیرون آمد، سبب خواهد شد که در روز بازگشت عیسی مسیح، مورد تحسین و تمجید و تکریم قرار گیرید."},{"book":"اول پطرس","chapter":"1","verse":"8","text":"با اینکه شما تا به حال مسیح را ندیده‌اید، اما او را دوست دارید. اکنون نیز گرچه او را نمی‌بینید، اما به او ایمان دارید؛ و این ایمان چنان شادی عظیم و پرجلالی در قلب شما به وجود آورده که قابل وصف نیست."},{"book":"اول پطرس","chapter":"1","verse":"9","text":"همین ایمان نیز سرانجام باعث نجات جانتان خواهد شد."},{"book":"اول پطرس","chapter":"1","verse":"10","text":"این نجات رازی بود که حتی انبیا نیز از آن آگاهی کامل نداشتند، هر چند دربارهٔ این نجات فیض‌آمیز که برای شما مقرر شده بود در کتب خود می‌نوشتند."},{"book":"اول پطرس","chapter":"1","verse":"11","text":"آنان در پی آن بودند که درک کنند روح مسیح در وجودشان از چه سخن می‌گوید. زیرا روح، به ایشان الهام می‌کرد که حوادثی را بنویسند که برای مسیح رخ خواهد داد، و به رنجهایی که او خواهد کشید و جلالی که پس از آن خواهد یافت، اشاره کنند. اما ایشان نمی‌دانستند که این رویدادها، برای چه کسی و در چه زمان رخ خواهد داد."},{"book":"اول پطرس","chapter":"1","verse":"12","text":"تا اینکه خدا به ایشان الهام کرد که این وقایع، در طول حیات ایشان روی نخواهد داد، بلکه سالیان دراز پس از مرگشان واقع خواهد شد."},{"book":"اول پطرس","chapter":"1","verse":"13","text":"بنابراین، آماده و هوشیار باشید. با امید و خویشتنداری منتظر بازگشت عیسی مسیح باشید، زیرا در آن روز، لطف و فیض عظیمی نصیبتان خواهد شد."},{"book":"اول پطرس","chapter":"1","verse":"14","text":"از خدا اطاعت نمایید، چون فرزندان او می‌باشید. پس بار دیگر به سوی گناهانی که در گذشته اسیر آنها بودید، نروید، زیرا آن زمان نمی‌دانستید چه می‌کنید."},{"book":"اول پطرس","chapter":"1","verse":"15","text":"به همین جهت، مانند خدای قدوس که شما را فراخوانده تا فرزندانش باشید، شما نیز در همۀ رفتار خود مقدّس باشید."},{"book":"اول پطرس","chapter":"1","verse":"16","text":"او در کلامش فرموده است: «مقدّس باشید، زیرا من قدّوسم.»1‏:16 لاویان ۱۱‏:۴۴‏‑۴۵؛ ۱۹‏:۲؛ ۲۰‏:۷."},{"book":"اول پطرس","chapter":"1","verse":"17","text":"در ضمن به یاد داشته باشید که پدر آسمانی‌تان خدا، که دست دعا به سوی او دراز می‌کنید، در روز جزا از کسی طرفداری نخواهد کرد، بلکه اعمال هر کس را عادلانه داوری خواهد نمود. بنابراین، تا زمانی که در این دنیا هستید، با خداترسی زندگی کنید."},{"book":"اول پطرس","chapter":"1","verse":"18","text":"خدا برای نجات شما بهایی پرداخت، تا شما را از قید روش پوچ و باطل زندگی که از اجداد خود به ارث برده بودید، آزاد سازد؛ بهایی که خدا برای آزادی از این اسارت پرداخت، طلا و نقره نبود،"},{"book":"اول پطرس","chapter":"1","verse":"19","text":"بلکه خون گرانبهای مسیح بود که همچون بره‌ای بی‌گناه و بی‌عیب قربانی شد."},{"book":"اول پطرس","chapter":"1","verse":"20","text":"برای این منظور، خدا او را پیش از آفرینش جهان تعیین کرد، اما در این زمانهای آخر او را به جهان فرستاد تا شما را رستگار سازد."},{"book":"اول پطرس","chapter":"1","verse":"21","text":"توسط اوست که شما به خدا ایمان آورده‌اید، به خدایی که مسیح را پس از مرگ زنده ساخت و او را جلال بخشید؛ و اکنون، ایمان و امید شما بر خداست."},{"book":"اول پطرس","chapter":"1","verse":"22","text":"حال، می‌توانید یکدیگر را واقعاً دوست بدارید، زیرا با اطاعت از حقیقت نجات یافتید و وجود شما از خودخواهی و تنفر پاک شده است. بنابراین، یکدیگر را از صمیم قلب دوست بدارید،"},{"book":"اول پطرس","chapter":"1","verse":"23","text":"زیرا تولد تازه یافته‌اید، نه از تخم فانی بلکه از تخم غیرفانی که به شما زندگی جاودان می‌بخشد، یعنی از کلام خدا که زنده و باقی است."},{"book":"اول پطرس","chapter":"1","verse":"24","text":"چنانکه در کتب مقدّس آمده: «انسان مانند علف است و زیبایی‌اش مانند گل صحرا. علف خشک می‌شود و گل پژمرده."},{"book":"اول پطرس","chapter":"1","verse":"25","text":"اما کلام خدا تا ابد پا برجا می‌ماند.»1‏:25 اشعیا ۴۰‏:۶‏‑۸. این کلام، همان پیام نجاتبخش انجیل است که به شما نیز بشارت داده شده است."}]}