{"data":[{"book":"اول پطرس","chapter":"4","verse":"1","text":"همان‌گونه که مسیح متحمل رنج بدنی گردید، شما نیز مانند او خود را برای رنج دیدن آماده سازید. زیرا هرگاه به خاطر مسیح متحمل رنج بدنی شوید، دیگر شما را با گناه، کاری نیست."},{"book":"اول پطرس","chapter":"4","verse":"2","text":"و به این ترتیب خواهید توانست بقیهٔ عمر خود را به انجام اراده و خواست خدا سپری کنید، و نه انجام خواهشهای گناه‌آلود خود."},{"book":"اول پطرس","chapter":"4","verse":"3","text":"زیرا در گذشته، به قدر کافی وقت خود را همراه خدانشناسان، صرف اعمال ناپاک کرده‌اید و عمر خود را در بی‌بند و باری، شهوت‌رانی، مستی، عیش و نوش، بت‌پرستی و گناهان شرم‌آور، تلف نموده‌اید."},{"book":"اول پطرس","chapter":"4","verse":"4","text":"اکنون دوستان سابقتان تعجب می‌کنند که چرا دیگر همراه ایشان به دنبال هرزگی نمی‌روید؛ از این رو شما را مورد تمسخر قرار می‌دهند."},{"book":"اول پطرس","chapter":"4","verse":"5","text":"اما ایشان روزی به خدا حساب پس خواهند داد، به خدایی که زندگان و مردگان را داوری خواهد کرد."},{"book":"اول پطرس","chapter":"4","verse":"6","text":"به همین جهت، پیغام انجیل حتی به کسانی که اکنون مرده‌اند، بشارت داده شد، تا اگرچه مُقَدَر بود مانند همۀ مردم بمیرند4‏:6 یونانی: تا اگرچه مردم آنها را به مرگ محکوم کرده بودند.، اما اکنون تا ابد در روح نزد خدا زنده‌اند."},{"book":"اول پطرس","chapter":"4","verse":"7","text":"به‌زودی، دنیا به پایان خواهد رسید. پس فکر خود را پاک سازید و خویشتندار باشید تا بتوانید دعا کنید."},{"book":"اول پطرس","chapter":"4","verse":"8","text":"از همه مهمتر، یکدیگر را با تمام وجود محبت نمایید، زیرا محبت باعث می‌شود گناهان بیشمار یکدیگر را نادیده بگیرید."},{"book":"اول پطرس","chapter":"4","verse":"9","text":"با خوشرویی و بدون غرغر، درِ خانهٔ خود را به روی یکدیگر بگشایید."},{"book":"اول پطرس","chapter":"4","verse":"10","text":"خداوند به هر یک از شما عطای خاصی بخشیده است؛ این عطایا را برای کمک به هم به کار گیرید و به این وسیله، یکدیگر را از برکات و مواهب پرتنوع خدا بهره‌مند سازید."},{"book":"اول پطرس","chapter":"4","verse":"11","text":"کسی که عطای موعظه کردن دارد، پیام موعظه‌اش را از خدا دریافت کند. کسی که عطای خدمت دارد، مطابق قدرتی که خدا می‌بخشد خدمت نماید؛ تا خدا به‌وسیلۀ عیسی مسیح جلال و تمجید یابد، زیرا که جلال و قدرت تا ابد برازندهٔ اوست. آمین."},{"book":"اول پطرس","chapter":"4","verse":"12","text":"ای عزیزان، از آزمایشها و زحماتی که گریبانگیر شماست، متعجب و حیران نباشید و فکر نکنید که امری غریب بر شما واقع شده است، زیرا این مصائب برای آزمایش ایمان شماست."},{"book":"اول پطرس","chapter":"4","verse":"13","text":"شاد باشید که به این طریق می‌توانید در رنج و زحمت مسیح شریک شوید؛ به این ترتیب در روز بازگشت پرجلال او، شادی شما کامل خواهد شد."},{"book":"اول پطرس","chapter":"4","verse":"14","text":"اگر به خاطر مسیحی بودن، شما را دشنام دهند و نفرین کنند، شاد باشید زیرا در این صورت گرمی روح پرجلال خدا را احساس خواهید کرد که وجود شما را فرا می‌گیرد."},{"book":"اول پطرس","chapter":"4","verse":"15","text":"اما مراقب باشید کسی از شما، به جرم قتل، دزدی، خرابکاری و یا دخالت در زندگی دیگران، رنج و زحمت نبیند."},{"book":"اول پطرس","chapter":"4","verse":"16","text":"اما اگر به علّت مسیحی بودن، مورد اذیت و آزار قرار گیرید، شرمگین نشوید، بلکه افتخار کنید که نام مسیح بر شماست و خدا را به خاطر آن شکر گویید!"},{"book":"اول پطرس","chapter":"4","verse":"17","text":"زیرا زمان داوری فرا رسیده است، و ابتدا فرزندان خدا داوری خواهند شد. پس اگر ما که فرزندان خدا هستیم، مورد داوری قرار خواهیم گرفت، چه سرنوشت هولناکی در انتظار کسانی است که انجیل خدا را اطاعت نمی‌کنند؟"},{"book":"اول پطرس","chapter":"4","verse":"18","text":"و «اگر عادلان به دشواری نجات می‌یابند، بر سر خدانشناسان و گناهکاران چه خواهد آمد؟»4‏:18 ترجمۀ یونانی از امثال ۱۱‏:۳۱."},{"book":"اول پطرس","chapter":"4","verse":"19","text":"بنابراین، اگر به خواست خدا دچار رنج و زحمتی می‌شوید، اشکالی ندارد؛ به کارهای خوب خود ادامه دهید و به خدا اعتماد کنید که خالق شماست، زیرا او هرگز شما را رها نخواهد نمود."}]}