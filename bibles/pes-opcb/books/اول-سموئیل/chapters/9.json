{"data":[{"book":"اول سموئیل","chapter":"9","verse":"1","text":"قِیس از مردان ثروتمند و بانفوذ قبیلهٔ بنیامین بود. قیس پسر ابی‌ئیل بود و ابی‌ئیل پسر صرور، صرور پسر بکورت و بکورت پسر افیح."},{"book":"اول سموئیل","chapter":"9","verse":"2","text":"قیس پسری داشت به نام شائول که خوش‌اندام‌ترین مرد اسرائیل بود. وقتی او در میان مردم می‌ایستاد، یک سر و گردن از همه بلندتر بود."},{"book":"اول سموئیل","chapter":"9","verse":"3","text":"روزی الاغهای قیس گم شدند، پس او یکی از نوکران خود را همراه شائول به جستجوی الاغها فرستاد."},{"book":"اول سموئیل","chapter":"9","verse":"4","text":"آنها تمام کوهستان افرایم، زمین شلیشه، نواحی شعلیم و تمام سرزمین بنیامین را گشتند، ولی نتوانستند الاغها را پیدا کنند."},{"book":"اول سموئیل","chapter":"9","verse":"5","text":"سرانجام پس از جستجوی زیاد وقتی به صوف رسیدند، شائول به نوکرش گفت: «بیا برگردیم، الان پدرمان برای ما بیشتر نگران است تا برای الاغها!»"},{"book":"اول سموئیل","chapter":"9","verse":"6","text":"اما نوکرش گفت: «صبر کن! در این شهر مرد خدایی زندگی می‌کند که مردم احترام زیادی برایش قائلند، زیرا هر چه می‌گوید، درست درمی‌آید. بیا پیش او برویم شاید بتواند به ما بگوید که از کدام راه برویم.»"},{"book":"اول سموئیل","chapter":"9","verse":"7","text":"شائول جواب داد: «ولی ما چیزی نداریم به او بدهیم، حتی خوراکی هم که داشتیم تمام شده است.»"},{"book":"اول سموئیل","chapter":"9","verse":"8","text":"نوکر گفت: «من یک سکهٔ کوچک نقره دارم. می‌توانیم آن را به او بدهیم تا ما را راهنمایی کند.»"},{"book":"اول سموئیل","chapter":"9","verse":"9","text":"(در آن زمان به نبی، رایی می‌گفتند. پس هر که می‌خواست از خدا سؤال کند، می‌گفت: «بیایید نزد رایی برویم.»)"},{"book":"اول سموئیل","chapter":"9","verse":"10","text":"شائول موافقت کرد و گفت: «بسیار خوب، برویم.» آنها روانۀ شهری شدند که مرد خدا در آن زندگی می‌کرد."},{"book":"اول سموئیل","chapter":"9","verse":"11","text":"در حالی که از تپه‌ای که شهر در بالای آن قرار داشت بالا می‌رفتند، دیدند چند دختر جوان برای کشیدن آب می‌آیند. از آنها پرسیدند: «آیا رایی9‏:11 پیش‌بینی کننده، بصیر. در شهر است؟»"},{"book":"اول سموئیل","chapter":"9","verse":"12","text":"دخترها گفتند: «بله! اگر از همین راه بروید به او خواهید رسید. او امروز به شهر آمده تا در مراسم قربانی که در بالای تپه برگزار می‌شود، شرکت کند."},{"book":"اول سموئیل","chapter":"9","verse":"13","text":"تا او نیاید و قربانی را برکت ندهد، مردم چیزی نخواهند خورد. پس عجله کنید تا قبل از آنکه به تپه برسد او را ببینید.»"},{"book":"اول سموئیل","chapter":"9","verse":"14","text":"پس آنها وارد شهر شدند و به سموئیل که به سمت تپه می‌رفت برخوردند."},{"book":"اول سموئیل","chapter":"9","verse":"15","text":"خداوند روز قبل به سموئیل چنین گفته بود:"},{"book":"اول سموئیل","chapter":"9","verse":"16","text":"«فردا همین موقع مردی را از سرزمین بنیامین نزد تو خواهم فرستاد. او را به عنوان رهبر قوم من با روغن تدهین کن. او ایشان را از دست فلسطینی‌ها خواهد رهانید، زیرا من ناله و دعای ایشان را شنیده‌ام.»"},{"book":"اول سموئیل","chapter":"9","verse":"17","text":"وقتی سموئیل شائول را دید، خداوند به سموئیل گفت: «این همان مردی است که درباره‌اش با تو صحبت کردم. او بر قوم من حکومت خواهد کرد.»"},{"book":"اول سموئیل","chapter":"9","verse":"18","text":"کنار دروازهٔ شهر، شائول به سموئیل رسید و از او پرسید: «آیا ممکن است بگویید که خانهٔ رایی کجاست؟»"},{"book":"اول سموئیل","chapter":"9","verse":"19","text":"سموئیل پاسخ داد: «من همان شخص هستم. جلوتر از من به بالای آن تپه بروید تا امروز در آنجا با هم غذا بخوریم. فردا صبح آنچه را که می‌خواهی بدانی خواهم گفت و شما را مرخص خواهم کرد."},{"book":"اول سموئیل","chapter":"9","verse":"20","text":"برای الاغهایی که سه روز پیش گم شده‌اند نگران نباش، چون پیدا شده‌اند. در ضمن، بدان که امید تمام قوم اسرائیل بر تو و بر خاندان پدرت است.»"},{"book":"اول سموئیل","chapter":"9","verse":"21","text":"شائول گفت: «ولی من از قبیلهٔ بنیامین هستم که کوچکترین قبیلهٔ اسرائیل است و خاندان من هم کوچکترین خاندان قبیلهٔ بنیامین است. چرا این سخنان را به من می‌گویی.»"},{"book":"اول سموئیل","chapter":"9","verse":"22","text":"سموئیل، شائول و نوکرش را به تالار مراسم قربانی آورد و آنها را بر صدر دعوت‌شدگان که نزدیک به سی نفر بودند، نشاند."},{"book":"اول سموئیل","chapter":"9","verse":"23","text":"آنگاه سموئیل به آشپز گفت: «آن قسمت از گوشتی را که به تو گفتم نزد خود نگاه داری، بیاور.»"},{"book":"اول سموئیل","chapter":"9","verse":"24","text":"آشپز ران را با مخلفاتش آورده، جلوی شائول گذاشت. سموئیل گفت: «بخور! این گوشت را برای تو نگاه داشته‌ام تا همراه کسانی که دعوت کرده‌ام از آن بخوری.» پس سموئیل و شائول با هم خوراک خوردند."},{"book":"اول سموئیل","chapter":"9","verse":"25","text":"پس از پایان مراسم قربانی، مردم به شهر برگشتند و سموئیل، شائول را به پشت بام خانهٔ خود برد و با او به گفتگو پرداخت."},{"book":"اول سموئیل","chapter":"9","verse":"26","text":"روز بعد، صبح زود سموئیل، شائول را که در پشت بام خوابیده بود صدا زد و گفت: «بلند شو، وقت رفتن است!» پس شائول برخاست و همراه سموئیل خانه را ترک کردند."},{"book":"اول سموئیل","chapter":"9","verse":"27","text":"چون به بیرون شهر رسیدند، سموئیل به شائول گفت: «به نوکرت بگو که جلوتر از ما برود.» نوکر جلوتر رفت. آنگاه سموئیل به شائول گفت: «من از جانب خدا برای تو پیغامی دارم؛ بایست تا آن را به تو بگویم.»"}]}