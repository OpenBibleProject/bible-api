{"data":[{"book":"اول سموئیل","chapter":"21","verse":"1","text":"داوود به شهر نوب نزد اخیملک کاهن رفت. اخیملک چون چشمش به داوود افتاد ترسید و از او پرسید: «چرا تنها هستی؟ چرا کسی با تو نیست؟»"},{"book":"اول سموئیل","chapter":"21","verse":"2","text":"داوود در جواب وی گفت: «پادشاه مرا به یک مأموریت سرّی فرستاده و دستور داده است که در این باره با کسی حرف نزنم. من به افرادم گفته‌ام که مرا در جای دیگری ببینند."},{"book":"اول سموئیل","chapter":"21","verse":"3","text":"حال، خوردنی چه داری؟ اگر داری پنج نان بده و اگر نه هر چه داری بده.»"},{"book":"اول سموئیل","chapter":"21","verse":"4","text":"کاهن در جواب داوود گفت: «ما نان معمولی نداریم، ولی نان مقدّس داریم و اگر افراد تو در این چند روز با زنان نزدیکی نکرده باشند، می‌توانند از آن بخورند.»"},{"book":"اول سموئیل","chapter":"21","verse":"5","text":"داوود گفت: «وقتی من و افرادم به مأموریت می‌رویم خود را از زنان دور نگه می‌داریم، به‌ویژه اینک که مأموریت مقدّسی هم در پیش داریم. مطمئن باش افراد من نجس نیستند.»"},{"book":"اول سموئیل","chapter":"21","verse":"6","text":"پس چون نان دیگری در دسترس نبود، کاهن به ناچار نان حضور را که از خیمهٔ عبادت برداشته و به جای آن نان تازه گذاشته بود، به داوود داد."},{"book":"اول سموئیل","chapter":"21","verse":"7","text":"(برحسب اتفاق، همان روز دوآغ ادومی رئیس چوپانان شائول، برای انجام مراسم تطهیر در آنجا بود.)"},{"book":"اول سموئیل","chapter":"21","verse":"8","text":"داوود از اخیملک پرسید: «آیا شمشیر یا نیزه داری؟ این مأموریت آنقدر فوری بود که من فراموش کردم اسلحه‌ای بردارم!»"},{"book":"اول سموئیل","chapter":"21","verse":"9","text":"کاهن پاسخ داد: «شمشیر جُلیاتِ فلسطینی اینجاست. همان کسی که تو او را در درهٔ ایلاه از پای درآوردی. آن شمشیر را در پارچه‌ای پیچیده‌ام و پشت ایفود21‏:9 نگاه کنید به خروج ۲۵‏:۷. گذاشته‌ام. اگر می‌خواهی آن را بردار، چون غیر از آن چیزی در اینجا نیست.»"},{"book":"اول سموئیل","chapter":"21","verse":"10","text":"داوود همان روز از آنجا نزد اخیش، پادشاه جت رفت تا از دست شائول در امان باشد."},{"book":"اول سموئیل","chapter":"21","verse":"11","text":"مأموران اخیش به او گفتند: «آیا این شخص همان داوود، رهبر اسرائیل نیست که مردم رقص‌کنان به استقبالش آمده، می‌گفتند: شائول هزاران نفر را کشته است، ولی داوود ده‌ها هزار نفر را؟»"},{"book":"اول سموئیل","chapter":"21","verse":"12","text":"داوود با شنیدن این سخن به فکر فرو رفت و از اَخیش پادشاه جَت ترسید."},{"book":"اول سموئیل","chapter":"21","verse":"13","text":"پس خود را به دیوانگی زد. او روی درها خط می‌کشید و آب دهانش را روی ریش خود می‌ریخت،"},{"book":"اول سموئیل","chapter":"21","verse":"14-15","text":"تا اینکه بالاخره اخیش به مأمورانش گفت: «این دیوانه را چرا نزد من آورده‌اید؟ دیوانه کم داشتیم که این یکی را هم دعوت کردید میهمان من بشود؟»"}]}