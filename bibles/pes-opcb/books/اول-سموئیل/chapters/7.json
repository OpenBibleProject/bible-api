{"data":[{"book":"اول سموئیل","chapter":"7","verse":"1","text":"مردم قریهٔ یعاریم آمده، صندوق عهد خداوند را به خانهٔ کوهستانی ابیناداب بردند و پسرش العازار را برای نگهداری آن تعیین کردند."},{"book":"اول سموئیل","chapter":"7","verse":"2","text":"صندوق عهد، مدت بیست سال در آنجا باقی ماند. طی آن مدت، بنی‌اسرائیل در ماتم بودند، زیرا خداوند ایشان را ترک گفته بود."},{"book":"اول سموئیل","chapter":"7","verse":"3","text":"سموئیل به بنی‌اسرائیل گفت: «اگر با تمام دل به سوی خداوند بازگشت نمایید و خدایان بیگانه و عشتاروت را از میان خود دور کنید و تصمیم بگیرید که فقط خداوند را اطاعت و عبادت نمایید، آنگاه خدا هم شما را از دست فلسطینی‌ها نجات خواهد داد.»"},{"book":"اول سموئیل","chapter":"7","verse":"4","text":"پس آنها بتهای بعل و عشتاروت را نابود کردند و فقط خداوند را پرستش نمودند."},{"book":"اول سموئیل","chapter":"7","verse":"5","text":"سپس، سموئیل به ایشان گفت: «همهٔ شما به مصفه بیایید و من برای شما در حضور خداوند دعا خواهم کرد.»"},{"book":"اول سموئیل","chapter":"7","verse":"6","text":"بنابراین همهٔ آنها در مصفه جمع شدند. سپس از چاه آب کشیدند و به حضور خداوند ریختند و تمام روز را روزه گرفته، اعتراف کردند که به خداوند گناه کرده‌اند. و سموئیل در مصفه به رهبری بنی‌اسرائیل تعیین شد."},{"book":"اول سموئیل","chapter":"7","verse":"7","text":"وقتی رهبران فلسطینی شنیدند که بنی‌اسرائیل در مصفه گرد آمده‌اند، سپاه خود را آمادهٔ جنگ کرده، عازم مصفه شدند. هنگامی که قوم اسرائیل متوجه شدند که فلسطینی‌ها نزدیک می‌شوند، بسیار ترسیدند."},{"book":"اول سموئیل","chapter":"7","verse":"8","text":"آنها از سموئیل خواهش نموده، گفتند: «از دعا کردن به درگاه خداوند دست نکش تا او ما را از دست فلسطینی‌ها نجات دهد.»"},{"book":"اول سموئیل","chapter":"7","verse":"9","text":"سموئیل برهٔ شیرخواره‌ای را به عنوان قربانی سوختنی به خداوند تقدیم کرد و از او درخواست نمود تا اسرائیلی‌ها را برهاند. خداوند دعای او را اجابت فرمود."},{"book":"اول سموئیل","chapter":"7","verse":"10","text":"درست در همان لحظه‌ای که سموئیل مشغول قربانی کردن بود، فلسطینی‌ها وارد جنگ شدند. اما خداوند از آسمان مانند رعد بانگ برآورد و فلسطینی‌ها پریشان شده، از اسرائیلی‌ها شکست خوردند."},{"book":"اول سموئیل","chapter":"7","verse":"11","text":"اسرائیلی‌ها آنها را از مصفه تا آن سوی بیت‌کار تعقیب نموده، در طول راه همه را هلاک کردند."},{"book":"اول سموئیل","chapter":"7","verse":"12","text":"آنگاه سموئیل سنگی گرفته، آن را بین مصفه و شن بر پا داشت و گفت: «تا به حال خداوند ما را کمک کرده است.» و آن سنگ را ابن‌عزر (یعنی «سنگ کمک») نامید."},{"book":"اول سموئیل","chapter":"7","verse":"13","text":"پس فلسطینی‌ها مغلوب شدند و تا زمانی که سموئیل زنده بود دیگر به اسرائیلی‌ها حمله نکردند، زیرا خداوند بر ضد فلسطینی‌ها عمل می‌کرد."},{"book":"اول سموئیل","chapter":"7","verse":"14","text":"شهرهای اسرائیلی، واقع در بین عقرون و جت که به دست فلسطینی‌ها افتاده بودند، دوباره به تصرف اسرائیل درآمدند. در میان اسرائیلی‌ها و اموری‌ها نیز در آن روزها صلح برقرار بود."},{"book":"اول سموئیل","chapter":"7","verse":"15","text":"سموئیل تا پایان عمرش داور بنی‌اسرائیل باقی ماند."},{"book":"اول سموئیل","chapter":"7","verse":"16","text":"او هر سال به بیت‌ئیل، جلجال، و مصفه می‌رفت و در آنجا به شکایات مردم رسیدگی می‌کرد."},{"book":"اول سموئیل","chapter":"7","verse":"17","text":"بعد به خانهٔ خود در رامه برمی‌گشت و در آنجا نیز به حل مشکلات بنی‌اسرائیل می‌پرداخت. سموئیل در رامه یک مذبح برای خداوند بنا کرد."}]}