{"data":[{"book":"اول سموئیل","chapter":"22","verse":"1","text":"داوود از جَت فرار کرده، به غار عدولام رفت و طولی نکشید که در آنجا برادران و سایر بستگانش به او ملحق شدند."},{"book":"اول سموئیل","chapter":"22","verse":"2","text":"همچنین تمام کسانی که رنجدیده، قرضدار و ناراضی بودند نزد وی جمع شدند. تعداد آنها به چهارصد نفر می‌رسید و داوود رهبر آنها شد."},{"book":"اول سموئیل","chapter":"22","verse":"3","text":"بعد داوود به مصفهٔ موآب رفته، به پادشاه موآب گفت: «خواهش می‌کنم اجازه دهید پدر و مادرم در اینجا با شما زندگی کنند تا ببینم خدا برای من چه خواهد کرد.»"},{"book":"اول سموئیل","chapter":"22","verse":"4","text":"پس آنها را نزد پادشاه موآب برد. در تمام مدتی که داوود در مخفیگاه زندگی می‌کرد، آنها در موآب به سر می‌بردند."},{"book":"اول سموئیل","chapter":"22","verse":"5","text":"روزی جاد نبی نزد داوود آمده، به او گفت: «از مخفیگاه بیرون بیا و به سرزمین یهودا برگرد.» پس داوود به جنگل حارث رفت."},{"book":"اول سموئیل","chapter":"22","verse":"6","text":"یک روز شائول بر تپه‌ای در جِبعه زیر درخت بلوطی نشسته و نیزه‌اش در دستش بود و افرادش در اطراف او ایستاده بودند. به او خبر دادند که داوود و افرادش پیدا شده‌اند."},{"book":"اول سموئیل","chapter":"22","verse":"7","text":"شائول به افرادش گفت: «ای مردان بنیامین گوش دهید! آیا فکر می‌کنید پسر یَسا مزارع و تاکستانها به شما خواهد داد و همهٔ شما را افسران سپاه خود خواهد ساخت؟"},{"book":"اول سموئیل","chapter":"22","verse":"8","text":"آیا برای این چیزهاست که شما بر ضد من توطئه کرده‌اید؟ چرا هیچ‌کدام از شما به من نگفتید که پسرم با پسر یَسا پیمان بسته است؟ کسی از شما به فکر من نیست و به من نمی‌گوید که خدمتگزار من داوود به ترغیب پسرم قصد کشتن مرا دارد!»"},{"book":"اول سموئیل","chapter":"22","verse":"9-10","text":"آنگاه دوآغ ادومی که در کنار افراد شائول ایستاده بود چنین گفت: «وقتی من در نوب بودم، پسر یَسا را دیدم که با اخیملک کاهن صحبت می‌کرد. اخیملک دعا کرد تا خواست خداوند را برای داوود بداند. بعد به او خوراک داد و شمشیر جُلیات فلسطینی را نیز در اختیارش گذاشت.»"},{"book":"اول سموئیل","chapter":"22","verse":"11-12","text":"شائول فوری اخیملک کاهن و بستگانش را که کاهنان نوب بودند احضار نمود. وقتی آمدند شائول گفت: «ای اخیملک، پسر اخیتوب، گوش کن!» اخیملک گفت: «بله قربان، گوش به فرمانم.»"},{"book":"اول سموئیل","chapter":"22","verse":"13","text":"شائول گفت: «چرا تو و پسر یَسا علیه من توطئه چیده‌اید؟ چرا خوراک و شمشیر به او دادی و برای او از خدا هدایت خواستی؟ او بر ضد من برخاسته است و در کمین من می‌باشد تا مرا بکشد.»"},{"book":"اول سموئیل","chapter":"22","verse":"14","text":"اخیملک پاسخ داد: «اما ای پادشاه، آیا در بین همهٔ خدمتگزارانتان شخصی وفادارتر از داوود که داماد شماست یافت می‌شود؟ او فرماندهٔ گارد سلطنتی و مورد احترام درباریان است!"},{"book":"اول سموئیل","chapter":"22","verse":"15","text":"دعای من برای او چیز تازه‌ای نیست. غلامت و خاندانش را در این مورد مقصر ندانید، زیرا اطلاعی از چگونگی امر نداشتم.»"},{"book":"اول سموئیل","chapter":"22","verse":"16","text":"پادشاه فریاد زد: «ای اخیملک، تو و تمام خاندانت باید کشته شوید!»"},{"book":"اول سموئیل","chapter":"22","verse":"17","text":"آنگاه به گارد محافظ خود گفت: «تمام این کاهنان خداوند را بکشید، زیرا همهٔ آنها با داوود همدست هستند. آنها می‌دانستند که داوود از دست من گریخته است، ولی چیزی به من نگفتند!» اما سربازان جرأت نکردند دست خود را به خون کاهنان خداوند آلوده کنند."},{"book":"اول سموئیل","chapter":"22","verse":"18","text":"پادشاه به دوآغ ادومی گفت: «تو این کار را انجام بده.» دوآغ برخاست و همه را کشت. قربانیان، هشتاد و پنج نفر بودند و لباسهای رسمی کاهنان را بر تن داشتند."},{"book":"اول سموئیل","chapter":"22","verse":"19","text":"سپس به دستور شائول به نوب، شهر کاهنان رفته، تمام مردان، زنان، اطفال شیرخواره، و حتی گاوها، الاغها و گوسفندها را از بین برد."},{"book":"اول سموئیل","chapter":"22","verse":"20","text":"فقط اَبیّاتار، یکی از پسران اخیملک جان به در برد و نزد داوود فرار کرد."},{"book":"اول سموئیل","chapter":"22","verse":"21","text":"او به داوود خبر داد که شائول کاهنان خداوند را کشته است."},{"book":"اول سموئیل","chapter":"22","verse":"22","text":"داوود گفت: «وقتی دوآغ را در آنجا دیدم فهمیدم به شائول خبر می‌دهد. در حقیقت من باعث کشته شدن خاندان پدرت شدم."},{"book":"اول سموئیل","chapter":"22","verse":"23","text":"حال، پیش من بمان و نترس. هر که قصد کشتن تو را دارد، دنبال من هم هست. تو پیش من در امان خواهی بود.»"}]}