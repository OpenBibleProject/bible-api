{"data":[{"book":"اول سموئیل","chapter":"12","verse":"1","text":"سموئیل به مردم اسرائیل گفت: «هر چه از من خواستید برای شما انجام دادم. پادشاهی برای شما تعیین نمودم."},{"book":"اول سموئیل","chapter":"12","verse":"2","text":"حال، او شما را رهبری می‌کند. پسرانم نیز در خدمت شما هستند. ولی من پیر و سفید مو شده‌ام و از روزهای جوانی‌ام تا به امروز در میان شما زندگی کرده‌ام."},{"book":"اول سموئیل","chapter":"12","verse":"3","text":"اینک که در حضور خداوند و پادشاه برگزیدهٔ او ایستاده‌ام، به من بگویید گاو و الاغ چه کسی را به زور گرفته‌ام؟ چه کسی را فریب داده‌ام و به که ظلم کرده‌ام؟ از دست چه کسی رشوه گرفته‌ام تا حق را نادیده بگیرم؟ اگر چنین کرده‌ام حاضرم جبران کنم.»"},{"book":"اول سموئیل","chapter":"12","verse":"4","text":"همه در جواب وی گفتند: «تو هرگز کسی را فریب نداده‌ای، بر هیچ‌کس ظلم نکرده‌ای و رشوه نگرفته‌ای.»"},{"book":"اول سموئیل","chapter":"12","verse":"5","text":"سموئیل گفت: «خداوند و پادشاه برگزیدهٔ او، امروز شاهدند که شما عیبی در من نیافتید.»"},{"book":"اول سموئیل","chapter":"12","verse":"6","text":"سموئیل گفت: «این خداوند بود که موسی و هارون را برگزید و اجداد شما را از مصر بیرون آورد."},{"book":"اول سموئیل","chapter":"12","verse":"7","text":"حال، در حضور خداوند بایستید تا کارهای شگفت‌انگیز خداوند را که در حق شما و اجدادتان انجام داده است به یاد شما آورم:"},{"book":"اول سموئیل","chapter":"12","verse":"8","text":"«وقتی بنی‌اسرائیل در مصر بودند و برای رهایی خود به حضور خداوند فریاد برآوردند، خداوند موسی و هارون را فرستاد و ایشان بنی‌اسرائیل را به این سرزمین آوردند."},{"book":"اول سموئیل","chapter":"12","verse":"9","text":"اما بنی‌اسرائیل خداوند، خدای خود را از یاد بردند. پس خدا هم ایشان را به دست سیسرا سردار سپاه حاصور، فلسطینی‌ها و پادشاه موآب سپرد و آنها با ایشان جنگیدند."},{"book":"اول سموئیل","chapter":"12","verse":"10","text":"آنها نزد خداوند فریاد برآورده، گفتند: ما گناه کرده‌ایم، زیرا از پیروی تو برگشته‌ایم و بعل و عشتاروت را پرستیده‌ایم. حال، ما را از چنگ دشمنانمان برهان و ما فقط تو را پرستش خواهیم کرد."},{"book":"اول سموئیل","chapter":"12","verse":"11","text":"پس خداوند جدعون، باراق، یفتاح و سرانجام مرا فرستاد و شما را از دست دشمنان نجات داد تا شما در امنیت زندگی کنید."},{"book":"اول سموئیل","chapter":"12","verse":"12","text":"اما وقتی ناحاش، پادشاه بنی‌عمون را دیدید که قصد حمله به شما را دارد، نزد من آمدید و پادشاهی خواستید تا بر شما سلطنت کند و حال آنکه خداوند، خدایتان پادشاه شما بود."},{"book":"اول سموئیل","chapter":"12","verse":"13","text":"پس این است پادشاهی که شما برگزیده‌اید. خود شما او را خواسته‌اید و خداوند هم خواست شما را اجابت نموده است."},{"book":"اول سموئیل","chapter":"12","verse":"14","text":"«حال اگر از خداوند بترسید و او را عبادت کرده، به کلامش گوش دهید و از فرمانش سرپیچی نکنید، و اگر شما و پادشاه شما خداوند، خدای خود را پیروی نمایید، همه چیز به خوبی پیش خواهد رفت؛"},{"book":"اول سموئیل","chapter":"12","verse":"15","text":"اما اگر برخلاف دستورهای خداوند، خدایتان رفتار کنید و به سخنان او گوش ندهید، آنگاه شما را مثل اجدادتان مجازات خواهد کرد."},{"book":"اول سموئیل","chapter":"12","verse":"16","text":"«حال، بایستید و این کار عظیم خداوند را مشاهده کنید."},{"book":"اول سموئیل","chapter":"12","verse":"17","text":"مگر نه اینکه در این فصل که گندم را درو می‌کنند از باران خبری نیست؟ ولی من دعا می‌کنم خداوند رعد و برق ایجاد کند و باران بباراند تا بدانید که کار خوبی نکردید که پادشاه خواستید چون با این کار، گناه بزرگی نسبت به خدا مرتکب شدید.»"},{"book":"اول سموئیل","chapter":"12","verse":"18","text":"سپس، سموئیل در حضور خداوند دعا کرد و خداوند در همان روز رعد و برق و باران فرستاد و مردم از خداوند و از سموئیل بسیار ترسیدند."},{"book":"اول سموئیل","chapter":"12","verse":"19","text":"آنها به سموئیل گفتند: «در حضور خداوند، خدای خود برای ما دعا کن تا نمیریم؛ زیرا با خواستن پادشاه بار گناهان خود را سنگین‌تر کردیم.»"},{"book":"اول سموئیل","chapter":"12","verse":"20","text":"سموئیل به آنها گفت: «نترسید! درست است که کار بدی کرده‌اید، ولی سعی کنید بعد از این با تمام وجود، خداوند را پرستش نمایید و به هیچ وجه از او روگردان نشوید."},{"book":"اول سموئیل","chapter":"12","verse":"21","text":"بتها را عبادت نکنید چون باطل و بی‌فایده‌اند و نمی‌توانند به داد شما برسند."},{"book":"اول سموئیل","chapter":"12","verse":"22","text":"خداوند به خاطر حرمت نام عظیم خود، هرگز قوم خود را ترک نخواهد کرد، زیرا خواست او این بوده است که شما را قوم خاص خود سازد."},{"book":"اول سموئیل","chapter":"12","verse":"23","text":"و اما من، محال است که از دعا کردن برای شما دست بکشم، و چنین گناهی نسبت به خداوند مرتکب شوم. من هر چه را که راست و نیکوست به شما تعلیم می‌دهم."},{"book":"اول سموئیل","chapter":"12","verse":"24","text":"شما باید تنها ترس خداوند را در دل داشته باشید و با وفاداری و از صمیم قلب او را عبادت نمایید و در کارهای شگفت‌انگیزی که برای شما انجام داده است تفکر کنید."},{"book":"اول سموئیل","chapter":"12","verse":"25","text":"اما اگر به گناه ادامه دهید، هم شما و هم پادشاهتان هلاک خواهید شد.»"}]}