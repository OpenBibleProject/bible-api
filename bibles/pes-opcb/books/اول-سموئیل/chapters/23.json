{"data":[{"book":"اول سموئیل","chapter":"23","verse":"1","text":"روزی به داوود خبر رسید که فلسطینی‌ها به شهر قعیله حمله کرده، خرمنها را غارت می‌کنند."},{"book":"اول سموئیل","chapter":"23","verse":"2","text":"داوود از خداوند پرسید: «آیا بروم و با آنها بجنگم؟»"},{"book":"اول سموئیل","chapter":"23","verse":"3","text":"ولی افراد داوود به او گفتند: «ما حتی اینجا در یهودا می‌ترسیم چه برسد به آنکه به قعیله برویم و با لشکر فلسطینی‌ها بجنگیم!»"},{"book":"اول سموئیل","chapter":"23","verse":"4","text":"پس داوود بار دیگر در این مورد از خداوند پرسید و خداوند باز به او گفت: «به قعیله برو و من تو را کمک خواهم کرد تا فلسطینی‌ها را شکست بدهی.»"},{"book":"اول سموئیل","chapter":"23","verse":"5","text":"پس داوود و افرادش به قعیله رفتند و فلسطینی‌ها را کشتند و گله‌هایشان را گرفتند و اهالی قعیله را نجات دادند."},{"book":"اول سموئیل","chapter":"23","verse":"6","text":"وقتی اَبیّاتار کاهن پسر اَخیملک به قعیله نزد داوود فرار کرد، ایفود23‏:6 «ایفود» جلیقهٔ مخصوصی بود که کاهنان روی لباس خود می‌پوشیدند. را نیز با خود برد."},{"book":"اول سموئیل","chapter":"23","verse":"7","text":"هنگامی که شائول شنید که داوود در قعیله است، گفت: «خدا او را به دست من داده، چون داوود خود را در شهری حصاردار به دام انداخته است!»"},{"book":"اول سموئیل","chapter":"23","verse":"8","text":"پس شائول تمام نیروهای خود را احضار کرد و به سمت قعیله حرکت نمود تا داوود و افرادش را در شهر محاصره کند."},{"book":"اول سموئیل","chapter":"23","verse":"9","text":"وقتی داوود از نقشهٔ شائول باخبر شد به اَبیّاتار گفت: «ایفود را بیاور تا از خداوند سؤال نمایم که چه باید کرد.»"},{"book":"اول سموئیل","chapter":"23","verse":"10","text":"داوود گفت: «ای خداوند، خدای اسرائیل، شنیده‌ام که شائول عازم قعیله است و می‌خواهد این شهر را به دلیل مخالفت با من نابود کند."},{"book":"اول سموئیل","chapter":"23","verse":"11-12","text":"آیا اهالی قعیله مرا به دست او تسلیم خواهند کرد؟ آیا همان‌طور که شنیده‌ام شائول به اینجا خواهد آمد؟ ای خداوند، خدای اسرائیل، خواهش می‌کنم به من جواب بده.»"},{"book":"اول سموئیل","chapter":"23","verse":"13","text":"پس داوود و افرادش که حدود ششصد نفر بودند برخاسته، از قعیله بیرون رفتند. آنها در یک جا نمی‌ماندند بلکه جای خود را دائم عوض می‌کردند. چون به شائول خبر رسید که داوود از قعیله فرار کرده است، دیگر به قعیله نرفت."},{"book":"اول سموئیل","chapter":"23","verse":"14","text":"داوود در بیابان و در مخفیگاه‌های کوهستان زیف به سر می‌برد. شائول نیز هر روز به تعقیب او می‌پرداخت، ولی خداوند نمی‌گذاشت که دست او به داوود برسد."},{"book":"اول سموئیل","chapter":"23","verse":"15","text":"وقتی داوود در حارث (واقع در زیف) بود، شنید که شائول برای کشتن او به آنجا آمده است."},{"book":"اول سموئیل","chapter":"23","verse":"16","text":"یوناتان، پسر شائول به حارث آمد تا با وعده‌های خدا داوود را تقویت دهد."},{"book":"اول سموئیل","chapter":"23","verse":"17","text":"یوناتان به او گفت: «نترس، پدرم هرگز تو را پیدا نخواهد کرد. تو پادشاه اسرائیل خواهی شد و من معاون تو. پدرم نیز این موضوع را به خوبی می‌داند.»"},{"book":"اول سموئیل","chapter":"23","verse":"18","text":"پس هر دو ایشان در حضور خداوند پیمان دوستی خود را تجدید نمودند. داوود در حارث ماند، ولی یوناتان به خانه برگشت."},{"book":"اول سموئیل","chapter":"23","verse":"19","text":"اما اهالی زیف نزد شائول به جِبعه رفتند و گفتند: «ما می‌دانیم داوود کجا پنهان شده است. او در صحرای نِگِب در مخفیگاه‌های حارث واقع در کوه حخیله است."},{"book":"اول سموئیل","chapter":"23","verse":"20","text":"هر وقت پادشاه مایل باشند، بیایند تا او را دست بسته تسلیم کنیم.»"},{"book":"اول سموئیل","chapter":"23","verse":"21","text":"شائول گفت: «خداوند شما را برکت دهد که به فکر من هستید!"},{"book":"اول سموئیل","chapter":"23","verse":"22","text":"بروید و بیشتر تحقیق کنید تا مطمئن شوید او در آنجاست. ببینید چه کسی او را دیده است. می‌دانم که او خیلی زرنگ و حیله‌گر است."},{"book":"اول سموئیل","chapter":"23","verse":"23","text":"مخفیگاه‌های او را پیدا کنید، آنگاه برگردید و جزئیات را به من گزارش دهید و من همراه شما بدانجا خواهم آمد. اگر در آنجا باشد، هر طور شده او را پیدا می‌کنم، حتی اگر مجبور باشم وجب به وجب تمام سرزمین یهودا را بگردم!»"},{"book":"اول سموئیل","chapter":"23","verse":"24-25","text":"مردان زیف به خانه‌هایشان برگشتند. اما داوود چون شنید که شائول در تعقیب او به طرف زیف می‌آید، برخاسته با افرادش به بیابان معون که در جنوب یهودا واقع شده است، رفت. ولی شائول و افرادش نیز به دنبال او تا معون رفتند."},{"book":"اول سموئیل","chapter":"23","verse":"26","text":"شائول و داوود در دو طرف یک کوه قرار گرفتند. شائول و سربازانش هر لحظه نزدیکتر می‌شدند و داوود سعی می‌کرد راه فراری پیدا کند، ولی فایده‌ای نداشت."},{"book":"اول سموئیل","chapter":"23","verse":"27","text":"درست در این هنگام به شائول خبر رسید که فلسطینی‌ها به اسرائیل حمله کرده‌اند."},{"book":"اول سموئیل","chapter":"23","verse":"28","text":"پس شائول به ناچار دست از تعقیب داوود برداشت و برای جنگ با فلسطینی‌ها بازگشت. به این دلیل آن مکان را صخرۀ جدایی نامیدند."},{"book":"اول سموئیل","chapter":"23","verse":"29","text":"داوود از آنجا رفت و در مخفیگاه‌های عین جدی پنهان شد."}]}