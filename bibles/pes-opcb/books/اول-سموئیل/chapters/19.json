{"data":[{"book":"اول سموئیل","chapter":"19","verse":"1-2","text":"شائول به پسر خود یوناتان و همهٔ افرادش گفت که قصد دارد داوود را بکشد. اما یوناتان به خاطر محبتی که به داوود داشت او را از قصد پدرش آگاه ساخت و گفت: «فردا صبح مواظب خودت باش. خودت را در صحرا پنهان کن."},{"book":"اول سموئیل","chapter":"19","verse":"3","text":"من از پدرم می‌خواهم تا با من به صحرا بیاید. در آنجا راجع به تو با او صحبت می‌کنم و هر چه او بگوید به تو خواهم گفت.»"},{"book":"اول سموئیل","chapter":"19","verse":"4","text":"صبح روز بعد که یوناتان و پدرش با هم گفتگو می‌کردند، یوناتان از داوود تعریف کرد و خواهش نمود که به وی آسیبی نرساند و گفت: «او هرگز به تو آزاری نرسانده است بلکه همیشه به تو خوبی کرده است."},{"book":"اول سموئیل","chapter":"19","verse":"5","text":"آیا فراموش کرده‌ای که او برای مبارزه با جُلیات، جان خود را به خطر انداخت و خداوند پیروزی بزرگی نصیب اسرائیل کرد؟ تو از این امر خوشحال بودی. حال چرا می‌خواهی دست خود را به خون بی‌گناهی که آزارش به تو نرسیده، آلوده سازی؟»"},{"book":"اول سموئیل","chapter":"19","verse":"6","text":"شائول نظر یوناتان را پذیرفت و قسم خورده، گفت: «به خداوند زنده قسم که او را نخواهم کشت.»"},{"book":"اول سموئیل","chapter":"19","verse":"7","text":"پس یوناتان، داوود را خواند و همه چیز را برای او تعریف کرد. بعد او را نزد پدرش برد و او مثل سابق نزد شائول ماند."},{"book":"اول سموئیل","chapter":"19","verse":"8","text":"طولی نکشید که دوباره جنگ درگرفت و داوود با سربازان خود به فلسطینی‌ها حمله برد و بسیاری را کشت و بقیه را فراری داد."},{"book":"اول سموئیل","chapter":"19","verse":"9","text":"روزی هنگامی که شائول نیزه به دست در خانه نشسته بود، روحی پلید از جانب خداوند بر او آمد. در حالی که داوود مشغول نواختن چنگ بود،"},{"book":"اول سموئیل","chapter":"19","verse":"10","text":"شائول نیزه‌ای را که در دست داشت به طرف داوود پرتاب کرد تا او را بکشد. اما داوود خود را کنار کشید و نیزه به دیوار فرو رفت. داوود فرار کرد و خود را از دست او نجات داد."},{"book":"اول سموئیل","chapter":"19","verse":"11","text":"شائول سربازانی فرستاد تا مراقب خانهٔ داوود باشند و صبح که او بیرون می‌آید او را بکشند. میکال زن داوود به او خبر داده، گفت: «اگر امشب فرار نکنی فردا صبح کشته می‌شوی.»"},{"book":"اول سموئیل","chapter":"19","verse":"12","text":"پس داوود به کمک میکال از پنجره فرار کرد."},{"book":"اول سموئیل","chapter":"19","verse":"13","text":"سپس میکال بُتی خانگی گرفته، در رختخواب گذاشت و بالشی از پشم بز زیر سرش نهاد و آن را با لحاف پوشاند."},{"book":"اول سموئیل","chapter":"19","verse":"14","text":"وقتی سربازان آمدند تا داوود را دستگیر کنند و پیش شائول ببرند، میکال به آنها گفت که داوود مریض است و نمی‌تواند از رختخوابش بیرون بیاید."},{"book":"اول سموئیل","chapter":"19","verse":"15","text":"ولی شائول دوباره سربازان را فرستاد تا او را با رختخوابش بیاورند تا او را بکشند."},{"book":"اول سموئیل","chapter":"19","verse":"16","text":"وقتی سربازان آمدند تا داوود را ببرند، دیدند در رختخواب یک بُت خانگی با بالشی از پشم بُز در جای سرش است!"},{"book":"اول سموئیل","chapter":"19","verse":"17","text":"شائول به دخترش میکال گفت: «چرا مرا فریب دادی و گذاشتی دشمنم از چنگم بگریزد؟»"},{"book":"اول سموئیل","chapter":"19","verse":"18","text":"به این ترتیب، داوود فرار کرد و به رامه پیش سموئیل رفت. وقتی به آنجا رسید، هر چه شائول به وی کرده بود، برای سموئیل تعریف کرد. سموئیل داوود را با خود به نایوت برد و با هم در آنجا ماندند."},{"book":"اول سموئیل","chapter":"19","verse":"19","text":"به شائول خبر دادند که داوود در نایوت رامه است،"},{"book":"اول سموئیل","chapter":"19","verse":"20","text":"پس او مأمورانی فرستاد تا داوود را دستگیر کنند. اما مأموران وقتی رسیدند گروهی از انبیا را دیدند که به رهبری سموئیل نبوّت می‌کردند. آنگاه روح خدا بر آنها نیز آمد و ایشان هم شروع به نبوّت کردن نمودند."},{"book":"اول سموئیل","chapter":"19","verse":"21","text":"وقتی شائول شنید چه اتفاقی افتاده است، سربازان دیگری فرستاد، ولی آنها نیز نبوّت کردند. شائول برای بار سوم سربازانی فرستاد و آنها نیز نبوّت کردند."},{"book":"اول سموئیل","chapter":"19","verse":"22","text":"سرانجام خود شائول به رامه رفت و چون به سر چاه بزرگی که نزد سیخوه است رسید، پرسید: «سموئیل و داوود کجا هستند؟» به او گفتند که در نایوت هستند."},{"book":"اول سموئیل","chapter":"19","verse":"23","text":"اما در بین راه نایوت، روح خدا بر شائول آمد و او نیز تا نایوت نبوّت کرد!"},{"book":"اول سموئیل","chapter":"19","verse":"24","text":"او جامهٔ خود را چاک زده، تمام آن روز تا شب برهنه افتاد و در حضور سموئیل نبوّت می‌کرد. وقتی مردم این را شنیدند گفتند: «آیا شائول هم نبی شده است؟»"}]}