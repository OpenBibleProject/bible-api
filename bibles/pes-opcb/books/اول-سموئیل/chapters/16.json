{"data":[{"book":"اول سموئیل","chapter":"16","verse":"1","text":"سرانجام خداوند به سموئیل فرمود: «بیش از این برای شائول عزا نگیر، چون من او را از سلطنت اسرائیل برکنار کرده‌ام. حال، یک ظرف روغن زیتون بردار و به خانهٔ یَسای بیت‌لحمی برو، زیرا یکی از پسران او را برگزیده‌ام تا پادشاه اسرائیل باشد.»"},{"book":"اول سموئیل","chapter":"16","verse":"2","text":"ولی سموئیل پرسید: «چطور می‌توانم این کار را بکنم؟ اگر شائول بشنود مرا می‌کشد!»"},{"book":"اول سموئیل","chapter":"16","verse":"3","text":"بعد یَسا را به مذبح دعوت کن، آنگاه به تو نشان خواهم داد که کدام یک از پسرانش را باید برای پادشاهی تدهین کنی.»"},{"book":"اول سموئیل","chapter":"16","verse":"4","text":"سموئیل طبق دستور خداوند عمل کرد. وقتی به بیت‌لحم رسید، بزرگان شهر با ترس و لرز به استقبالش آمدند و پرسیدند: «چه اتفاقی افتاده است؟»"},{"book":"اول سموئیل","chapter":"16","verse":"5","text":"سموئیل جواب داد: «نترسید، هیچ اتفاق بدی نیفتاده است. آمده‌ام تا برای خداوند قربانی کنم. خود را تقدیس کنید و همراه من برای قربانی کردن بیایید.» او یَسا و پسرانش را تقدیس کرد و آنها را به قربانی دعوت نمود."},{"book":"اول سموئیل","chapter":"16","verse":"6","text":"وقتی پسران یَسا آمدند، سموئیل چشمش به الیاب افتاد و فکر کرد او همان کسی است که خداوند برگزیده است."},{"book":"اول سموئیل","chapter":"16","verse":"7","text":"اما خداوند به سموئیل فرمود: «به چهرهٔ او و بلندی قدش نگاه نکن، زیرا او آن کسی نیست که من در نظر گرفته‌ام. من مثل انسان قضاوت نمی‌کنم. انسان به ظاهر نگاه می‌کند، اما من به دل.»"},{"book":"اول سموئیل","chapter":"16","verse":"8","text":"پس یَسا ابیناداب را نزد سموئیل خواند. خداوند فرمود: «او نیز شخص مورد نظر نیست.»"},{"book":"اول سموئیل","chapter":"16","verse":"9","text":"بعد یَسا شمعا را احضار نمود، اما خداوند فرمود: «این هم آنکه من می‌خواهم نیست.»"},{"book":"اول سموئیل","chapter":"16","verse":"10-11","text":"به همین ترتیب یَسا هفت پسرش را احضار نمود و همه رد شدند."},{"book":"اول سموئیل","chapter":"16","verse":"12","text":"پس یَسا فرستاد و او را آوردند. او پسری شاداب و خوش‌قیافه بود و چشمانی زیبا داشت. خداوند فرمود: «این همان کسی است که من برگزیده‌ام. او را تدهین کن.»"},{"book":"اول سموئیل","chapter":"16","verse":"13","text":"سموئیل ظرف روغن زیتون را که با خود آورده بود برداشت و بر سر داوود که در میان برادرانش ایستاده بود، ریخت. روح خداوند بر او نازل شد و از آن روز به بعد بر او قرار داشت. سپس سموئیل به خانهٔ خود در رامه بازگشت."},{"book":"اول سموئیل","chapter":"16","verse":"14","text":"روح خداوند از شائول دور شد و به جای آن روح پلید از جانب خداوند او را سخت عذاب می‌داد."},{"book":"اول سموئیل","chapter":"16","verse":"15-16","text":"بعضی از افراد شائول به او گفتند: «اگر اجازه دهی، نوازنده‌ای که در نواختن چنگ ماهر باشد پیدا کنیم تا هر وقت روح پلید تو را آزار می‌دهد، برایت چنگ بنوازد و تو را آرامش دهد.»"},{"book":"اول سموئیل","chapter":"16","verse":"17","text":"شائول گفت: «بسیار خوب، نوازندهٔ ماهری پیدا کنید و نزد من بیاورید.»"},{"book":"اول سموئیل","chapter":"16","verse":"18","text":"یکی از افرادش گفت: «پسر یَسای بیت‌لحمی خیلی خوب می‌نوازد. در ضمن جوانی است شجاع و جنگاور. او خوش‌بیان و خوش‌قیافه است، و خداوند با او می‌باشد.»"},{"book":"اول سموئیل","chapter":"16","verse":"19","text":"شائول قاصدانی به خانهٔ یَسا فرستاد تا داوود چوپان را نزد وی ببرند."},{"book":"اول سموئیل","chapter":"16","verse":"20","text":"یَسا الاغی را با نان و مشکی شراب و یک بزغاله بار کرد و همه را همراه داوود نزد شائول فرستاد."},{"book":"اول سموئیل","chapter":"16","verse":"21","text":"شائول وقتی چشمش به داوود افتاد از او خوشش آمد و داوود سلاحدار شائول شد."},{"book":"اول سموئیل","chapter":"16","verse":"22","text":"پس شائول برای یَسا پیغام فرستاده، گفت: «بگذار داوود پیش من بماند، چون از او خوشم آمده است.»"},{"book":"اول سموئیل","chapter":"16","verse":"23","text":"هر وقت آن روح پلید از جانب خدا شائول را آزار می‌داد، داوود برایش چنگ می‌نواخت و روح بد از او دور می‌شد و او احساس آرامش می‌کرد."}]}