{"data":[{"book":"اول سموئیل","chapter":"3","verse":"1","text":"در آن روزهایی که سموئیلِ کوچک زیر نظر عیلی، خداوند را خدمت می‌کرد، از جانب خداوند به ندرت پیغامی می‌رسید و رویا نایاب بود."},{"book":"اول سموئیل","chapter":"3","verse":"2","text":"یک شب عیلی که چشمانش به سبب پیری تار شده بود، در جای خود خوابیده بود."},{"book":"اول سموئیل","chapter":"3","verse":"3","text":"چراغ خدا هنوز خاموش نشده بود و سموئیل هم در خیمۀ خداوند که صندوق عهد خدا در آن قرار داشت، خوابیده بود."},{"book":"اول سموئیل","chapter":"3","verse":"4","text":"در آن هنگام خداوند سموئیل را خواند و سموئیل در جواب گفت: «بله، گوش به فرمانم!»"},{"book":"اول سموئیل","chapter":"3","verse":"5","text":"و از جا برخاسته، نزد عیلی شتافت و گفت: «چه فرمایشی دارید؟ در خدمتگزاری حاضرم.»"},{"book":"اول سموئیل","chapter":"3","verse":"6","text":"بار دیگر خداوند سموئیل را خواند. این دفعه نیز او برخاست و نزد عیلی شتافت و بازگفت: «چه فرمایشی دارید؟ در خدمتگزاری حاضرم.»"},{"book":"اول سموئیل","chapter":"3","verse":"7","text":"سموئیل هنوز خداوند را نمی‌شناخت زیرا هرگز از خداوند پیامی دریافت نکرده بود."},{"book":"اول سموئیل","chapter":"3","verse":"8","text":"خداوند برای سومین بار سموئیل را خواند و او چون دفعات پیش برخاسته، نزد عیلی رفت و بازگفت: «چه فرمایشی دارید؟ در خدمتگزاری حاضرم.» آنگاه عیلی دریافت که این خداوند است که سموئیل را می‌خواند."},{"book":"اول سموئیل","chapter":"3","verse":"9","text":"پس به او گفت: «برو بخواب! اگر این بار تو را بخواند بگو: خداوندا بفرما، خدمتگزارت گوش به فرمان تو است.» پس سموئیل رفت و خوابید."},{"book":"اول سموئیل","chapter":"3","verse":"10","text":"باز خداوند آمده، سموئیل را مانند دفعات پیش خواند: «سموئیل! سموئیل!» و سموئیل گفت: «بفرما، خدمتگزارت گوش به فرمان توست.»"},{"book":"اول سموئیل","chapter":"3","verse":"11","text":"خداوند به او فرمود: «من در اسرائیل کاری انجام خواهم داد که مردم از شنیدنش به خود بلرزند."},{"book":"اول سموئیل","chapter":"3","verse":"12","text":"آن بلاهایی را که دربارهٔ خاندان عیلی گفتم بر او نازل خواهم کرد."},{"book":"اول سموئیل","chapter":"3","verse":"13","text":"به او گفته‌ام که تا ابد خانوادهٔ او را مجازات می‌کنم، چونکه پسرانش نسبت به من گناه می‌ورزند و او با اینکه از گناه ایشان آگاه است آنها را از این کار باز نمی‌دارد."},{"book":"اول سموئیل","chapter":"3","verse":"14","text":"پس قسم خوردم که حتی قربانی و هدیه نمی‌توانند گناه خاندان عیلی را کفاره کنند.»"},{"book":"اول سموئیل","chapter":"3","verse":"15","text":"سموئیل تا صبح خوابید. بعد برخاسته، طبق معمول درهای خانهٔ خداوند را باز کرد. او می‌ترسید آنچه را که خداوند به وی گفته بود، برای عیلی بازگو نماید."},{"book":"اول سموئیل","chapter":"3","verse":"16-17","text":"اما عیلی او را خوانده، گفت: «پسرم، خداوند به تو چه گفت؟ همه چیز را برای من تعریف کن. اگر چیزی از من پنهان کنی خدا تو را تنبیه نماید!»"},{"book":"اول سموئیل","chapter":"3","verse":"18","text":"پس سموئیل تمام آنچه را که خداوند به او گفته بود، برای عیلی بیان کرد. عیلی گفت: «این خواست خداوند است. بگذار آنچه در نظر وی پسند آید انجام دهد.»"},{"book":"اول سموئیل","chapter":"3","verse":"19","text":"سموئیل بزرگ می‌شد و خداوند با او بود و نمی‌گذاشت هیچ‌یک از سخنانش بر زمین بیفتد."},{"book":"اول سموئیل","chapter":"3","verse":"20","text":"همهٔ مردم اسرائیل از دان تا بئرشبع می‌دانستند که سموئیل از جانب خداوند برگزیده شده است تا نبی او باشد."},{"book":"اول سموئیل","chapter":"3","verse":"21","text":"خداوند در خیمهٔ عبادت واقع در شیلوه به سموئیل پیام می‌داد و او نیز آن را برای قوم اسرائیل بازگو می‌کرد."}]}