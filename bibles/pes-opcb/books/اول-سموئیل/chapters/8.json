{"data":[{"book":"اول سموئیل","chapter":"8","verse":"1","text":"وقتی سموئیل پیر شد، پسران خود را به عنوان داور بر اسرائیل گماشت."},{"book":"اول سموئیل","chapter":"8","verse":"2","text":"نام پسر اول، یوئیل و پسر دوم اَبیّا بود. ایشان در بئرشبع بر مسند داوری نشستند."},{"book":"اول سموئیل","chapter":"8","verse":"3","text":"اما آنها مثل پدر خود رفتار نمی‌کردند بلکه طمعکار بودند و از مردم رشوه می‌گرفتند و در قضاوت، عدالت را رعایت نمی‌کردند."},{"book":"اول سموئیل","chapter":"8","verse":"4","text":"بالاخره، رهبران اسرائیل در رامه جمع شدند تا موضوع را با سموئیل در میان بگذارند."},{"book":"اول سموئیل","chapter":"8","verse":"5","text":"آنها به او گفتند: «تو پیر شده‌ای و پسرانت نیز مانند تو رفتار نمی‌کنند. پس برای ما پادشاهی تعیین کن تا بر ما حکومت کند و ما هم مانند سایر قومها پادشاهی داشته باشیم.»"},{"book":"اول سموئیل","chapter":"8","verse":"6","text":"سموئیل از درخواست آنها بسیار ناراحت شد و برای کسب تکلیف به حضور خداوند رفت."},{"book":"اول سموئیل","chapter":"8","verse":"7","text":"خداوند در پاسخ سموئیل فرمود: «طبق درخواست آنها عمل کن، زیرا آنها مرا رد کرده‌اند نه تو را. آنها دیگر نمی‌خواهند من پادشاه ایشان باشم."},{"book":"اول سموئیل","chapter":"8","verse":"8","text":"از موقعی که ایشان را از مصر بیرون آوردم، پیوسته مرا ترک نموده، به دنبال خدایان دیگر رفته‌اند. الان با تو نیز همان رفتار را پیش گرفته‌اند."},{"book":"اول سموئیل","chapter":"8","verse":"9","text":"هر چه می‌گویند بکن، اما به ایشان هشدار بده که داشتن پادشاه چه عواقبی دارد.»"},{"book":"اول سموئیل","chapter":"8","verse":"10","text":"سموئیل از جانب خداوند به ایشان که از او پادشاه می‌خواستند، چنین گفت:"},{"book":"اول سموئیل","chapter":"8","verse":"11","text":"«اگر می‌خواهید پادشاهی داشته باشید، بدانید که او پسران شما را به خدمت خواهد گرفت تا بعضی بر ارابه‌ها و بعضی بر اسبها او را خدمت کنند و بعضی در جلوی ارابه‌هایش بدوند."},{"book":"اول سموئیل","chapter":"8","verse":"12","text":"او بعضی را به فرماندهی سپاه خود خواهد گماشت و بعضی دیگر را به مزارع خود خواهد فرستاد تا زمین را شیار کنند و محصولات او را جمع‌آوری نمایند، و از عده‌ای نیز برای ساختن اسلحه و وسایل ارابه استفاده خواهد کرد."},{"book":"اول سموئیل","chapter":"8","verse":"13","text":"پادشاه، دختران شما را هم به کار می‌گیرد تا نان بپزند و خوراک تهیه کنند و برایش عطر بسازند."},{"book":"اول سموئیل","chapter":"8","verse":"14","text":"او بهترین مزارع و تاکستانها و باغهای زیتون را از شما خواهد گرفت و به افراد خود خواهد داد."},{"book":"اول سموئیل","chapter":"8","verse":"15","text":"از شما ده‌یک محصولاتتان را مطالبه خواهد نمود و آن را در میان افراد دربار، تقسیم خواهد کرد."},{"book":"اول سموئیل","chapter":"8","verse":"16","text":"غلامان، کنیزان، رمه‌ها و الاغهای شما را گرفته، برای استفادهٔ شخصی خود به کار خواهد برد."},{"book":"اول سموئیل","chapter":"8","verse":"17","text":"او ده‌یک گله‌های شما را خواهد گرفت و شما بردهٔ وی خواهید شد."},{"book":"اول سموئیل","chapter":"8","verse":"18","text":"وقتی آن روز برسد، شما از دست پادشاهی که انتخاب کرده‌اید فریاد برخواهید آورد، ولی خداوند به داد شما نخواهد رسید.»"},{"book":"اول سموئیل","chapter":"8","verse":"19","text":"اما مردم به نصیحت سموئیل گوش ندادند و به اصرار گفتند: «ما پادشاه می‌خواهیم"},{"book":"اول سموئیل","chapter":"8","verse":"20","text":"تا مانند سایر قومها باشیم. می‌خواهیم او بر ما سلطنت کند و در جنگ ما را رهبری نماید.»"},{"book":"اول سموئیل","chapter":"8","verse":"21","text":"سموئیل آنچه را که مردم گفتند با خداوند در میان گذاشت،"},{"book":"اول سموئیل","chapter":"8","verse":"22","text":"و خداوند بار دیگر پاسخ داد: «هر چه می‌گویند بکن و پادشاهی برای ایشان تعیین نما.» سموئیل موافقت نمود و مردم را به خانه‌هایشان فرستاد."}]}