{"data":[{"book":"اول سموئیل","chapter":"27","verse":"1","text":"داوود با خود فکر کرد: «روزی شائول مرا خواهد کشت. پس بهتر است به سرزمین فلسطینی‌ها بروم تا او از تعقیب من دست بردارد؛ آنگاه از دست او رهایی خواهم یافت.»"},{"book":"اول سموئیل","chapter":"27","verse":"2-3","text":"پس داوود و آن ششصد نفر که همراهش بودند با خانواده‌های خود به جت رفتند تا تحت حمایت اخیش پادشاه (پسر معوک) زندگی کنند. داوود زنان خود، اخینوعم یزرعیلی و ابیجایل کرملی (زن سابق نابال) را نیز همراه خود برد."},{"book":"اول سموئیل","chapter":"27","verse":"4","text":"به شائول خبر رسید که داوود به جت رفته است. پس او از تعقیب داوود دست کشید."},{"book":"اول سموئیل","chapter":"27","verse":"5","text":"روزی داوود به اخیش گفت: «لزومی ندارد ما در پایتخت نزد شما باشیم؛ اگر اجازه بدهید به یکی از شهرهای کوچک می‌رویم و در آنجا زندگی می‌کنیم.»"},{"book":"اول سموئیل","chapter":"27","verse":"6","text":"پس اخیش، صِقلَغ را به او داد و این شهر تا به امروز به پادشاهان یهودا تعلق دارد."},{"book":"اول سموئیل","chapter":"27","verse":"7","text":"آنها مدت یک سال و چهار ماه در سرزمین فلسطینی‌ها زندگی کردند."},{"book":"اول سموئیل","chapter":"27","verse":"8","text":"داوود و سربازانش از آنجا قبایل جشوری و جَرِزی و عمالیقی را مورد تاخت و تاز قرار می‌دادند. (این قبایل از قدیم در سرزمینی که تا شور و مصر امتداد می‌یافت زندگی می‌کردند.)"},{"book":"اول سموئیل","chapter":"27","verse":"9","text":"در این تاخت و تازها، یک نفر را هم زنده نمی‌گذاشتند و گله‌ها و اموال آنها را غارت می‌نمودند، و وقتی نزد اخیش برمی‌گشتند"},{"book":"اول سموئیل","chapter":"27","verse":"10","text":"اخیش می‌پرسید: «امروز به کجا حمله بردید؟» داوود هم جواب می‌داد به جنوب یهودا یا جنوب یَرحَم‌ئیل یا جنوب سرزمین قینی‌ها."},{"book":"اول سموئیل","chapter":"27","verse":"11","text":"داوود، مرد یا زنی را زنده نمی‌گذاشت تا به جت بیاید و بگوید که او به کجا حمله کرده است. مادامی که داوود در سرزمین فلسطینی‌ها زندگی می‌کرد، کارش همین بود."},{"book":"اول سموئیل","chapter":"27","verse":"12","text":"کم‌کم اخیش به داوود اعتماد پیدا کرد و با خود گفت: «داوود با این کارهایش مورد نفرت قوم خود اسرائیل قرار گرفته، پس تا عمر دارد مرا خدمت خواهد کرد.»"}]}