{"data":[{"book":"اول سموئیل","chapter":"4","verse":"1","text":"در آن زمان بین اسرائیلی‌ها و فلسطینی‌ها جنگ درگرفته بود. لشکر اسرائیلی‌ها نزدیک ابن‌عزر و لشکر فلسطینی‌ها در افیق اردو زده بودند."},{"book":"اول سموئیل","chapter":"4","verse":"2","text":"فلسطینی‌ها، اسرائیلی‌ها را شکست داده، چهار هزار نفر از آنها را کشتند."},{"book":"اول سموئیل","chapter":"4","verse":"3","text":"وقتی اسرائیلی‌ها به اردوگاه خود بازمی‌گشتند، رهبران آنها از یکدیگر می‌پرسیدند که چرا خداوند اجازه داده است فلسطینی‌ها آنها را شکست دهند. سپس گفتند: «بیایید صندوق عهد را از شیلوه به اینجا بیاوریم. اگر آن را با خود به میدان جنگ ببریم، خداوند در میان ما خواهد بود و ما را از چنگ دشمنان نجات خواهد داد.»"},{"book":"اول سموئیل","chapter":"4","verse":"4","text":"پس آنها افرادی به شیلوه فرستادند تا صندوق عهد خداوند لشکرهای آسمان را که میان کروبیان جلوس کرده است، بیاورند. حفنی و فینحاس، پسران عیلی آنجا با صندوق عهد خدا بودند."},{"book":"اول سموئیل","chapter":"4","verse":"5","text":"اسرائیلی‌ها وقتی صندوق عهد را در میان خود دیدند، چنان فریاد بلندی برآوردند که زمین زیر پایشان لرزید!"},{"book":"اول سموئیل","chapter":"4","verse":"6","text":"فلسطینی‌ها گفتند: «در اردوی عبرانی‌ها چه خبر است که چنین فریاد می‌زنند؟» وقتی فهمیدند که اسرائیلی‌ها صندوق عهد خداوند را به اردوگاه آورده‌اند،"},{"book":"اول سموئیل","chapter":"4","verse":"7","text":"بسیار ترسیدند و گفتند: «خدا به اردوگاه آنها آمده است. وای بر ما! تا به حال چنین اتفاقی نیفتاده است."},{"book":"اول سموئیل","chapter":"4","verse":"8","text":"کیست که بتواند ما را از دست این خدایان قدرتمند برهاند؟ آنها همان خدایانی هستند که مصری‌ها را در بیابان با بلایا نابود کردند."},{"book":"اول سموئیل","chapter":"4","verse":"9","text":"ای فلسطینی‌ها با تمام نیرو بجنگید و گرنه اسیر این عبرانی‌ها خواهیم شد، همان‌گونه که آنها اسیر ما بودند.»"},{"book":"اول سموئیل","chapter":"4","verse":"10","text":"پس فلسطینی‌ها جنگیدند و اسرائیل بار دیگر شکست خورد. در آن روز، سی هزار نفر از مردان اسرائیلی کشته شدند و بقیه به خیمه‌های خود گریختند."},{"book":"اول سموئیل","chapter":"4","verse":"11","text":"صندوق عهد خدا به دست فلسطینی‌ها افتاد و حفنی و فینحاس، پسران عیلی نیز کشته شدند."},{"book":"اول سموئیل","chapter":"4","verse":"12","text":"همان روز، مردی از قبیلهٔ بنیامین از میدان جنگ گریخت و در حالی که لباس خود را پاره نموده و خاک بر سرش ریخته بود، به شیلوه آمد."},{"book":"اول سموئیل","chapter":"4","verse":"13","text":"عیلی کنار راه نشسته و منتظر شنیدن خبر جنگ بود، زیرا برای صندوق عهد خدا نگران بود. چون قاصد، خبر جنگ را آورد و گفت که چه اتفاقی افتاده است ناگهان صدای شیون و زاری در شهر بلند شد."},{"book":"اول سموئیل","chapter":"4","verse":"14","text":"وقتی عیلی صدای شیون را شنید، گفت: «چه خبر است؟» قاصد به طرف عیلی شتافت و آنچه را که اتفاق افتاده بود برایش تعریف کرد."},{"book":"اول سموئیل","chapter":"4","verse":"15","text":"(در این وقت، عیلی ۹۸ ساله و کور بود.)"},{"book":"اول سموئیل","chapter":"4","verse":"16","text":"او به عیلی گفت: «من امروز از میدان جنگ فرار کرده، به اینجا آمده‌ام.»"},{"book":"اول سموئیل","chapter":"4","verse":"17","text":"او گفت: «اسرائیلی‌ها از فلسطینی‌ها شکست خورده‌اند و هزاران نفر از مردان جنگی ما کشته شده‌اند. دو پسر تو، حفنی و فینحاس مرده‌اند و صندوق عهد خدا نیز به دست فلسطینی‌ها افتاده است.»"},{"book":"اول سموئیل","chapter":"4","verse":"18","text":"عیلی وقتی شنید که صندوق عهد به دست فلسطینی‌ها افتاده، از روی صندلی خود که در کنار دروازه بود، به پشت افتاد و چون پیر و چاق بود گردنش شکست و مرد. او چهل سال رهبر اسرائیل بود."},{"book":"اول سموئیل","chapter":"4","verse":"19","text":"وقتی عروس عیلی، زن فینحاس، که حامله و نزدیک به زاییدن بود، شنید که صندوق عهد خدا گرفته شده و شوهر و پدر شوهرش نیز مرده‌اند، درد زایمانش شروع شد و زایید."},{"book":"اول سموئیل","chapter":"4","verse":"20","text":"زنانی که دور او بودند، گفتند: «ناراحت نباش پسر زاییدی.» اما او که در حال مرگ بود هیچ جوابی نداد و اعتنا ننمود."},{"book":"اول سموئیل","chapter":"4","verse":"21","text":"فقط گفت: «نام او را ایخابُد بگذارید، زیرا شکوه و عظمت اسرائیل از بین رفته است.» ایخابد به معنی «بدون جلال» می‌باشد. او این نام را برگزید زیرا صندوق عهد خدا گرفته شده و شوهر و پدر شوهرش مرده بودند."},{"book":"اول سموئیل","chapter":"4","verse":"22","text":"پس گفت: «جلال از اسرائیل رفت، زیرا صندوق خدا به اسارت رفته است.»"}]}