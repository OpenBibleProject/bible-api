{"data":[{"book":"اول سموئیل","chapter":"13","verse":"1","text":"شائول سی ساله بود که پادشاه شد و چهل و دو سال بر اسرائیل سلطنت کرد.13‏:1 نسخهٔ قدیمی عبری که احتمالاً در حین نسخه‌نویسی ارقامی از متن آن جا افتاده چنین است: «شائول… سال بود که پادشاه شد و… دو سال بر اسرائیل سلطنت نمود.»"},{"book":"اول سموئیل","chapter":"13","verse":"2","text":"شائول سه هزار نفر از مردان اسرائیلی را برگزید و از ایشان دو هزار نفر را با خود برداشته، به مخماس و کوه بیت‌ئیل برد و هزار نفر دیگر را نزد پسرش یوناتان در جِبعه واقع در ملک بنیامین گذاشت و بقیه را به خانه‌هایشان فرستاد."},{"book":"اول سموئیل","chapter":"13","verse":"3","text":"یوناتان به قرارگاه فلسطینی‌ها در جِبَع حمله کرد و افراد آنجا را از پای درآورد و این خبر فوری به گوش فلسطینیان رسید. شائول با نواختن کرنا به سراسر اسرائیل پیغام فرستاد که برای جنگ آماده شوند."},{"book":"اول سموئیل","chapter":"13","verse":"4","text":"وقتی بنی‌اسرائیل شنیدند که شائول به قرارگاه فلسطینی‌ها حمله کرده است و اینکه اسرائیلی‌ها مورد نفرت فلسطینی‌ها قرار گرفته‌اند، در جِلجال نزد شائول گرد آمدند."},{"book":"اول سموئیل","chapter":"13","verse":"5","text":"فلسطینی‌ها لشکر عظیمی که شامل سه هزار ارابه، شش هزار سرباز سواره و عدهٔ بی‌شماری سرباز پیاده بود، فراهم نمودند. آنها در مخماس واقع در سمت شرقی بیت‌آون اردو زدند."},{"book":"اول سموئیل","chapter":"13","verse":"6","text":"اسرائیلی‌ها، چون چشمشان به لشکر عظیم دشمن افتاد، روحیهٔ خود را باختند و سعی کردند در غارها و بیشه‌ها، چاهها و حفره‌ها، و در میان صخره‌ها خود را پنهان کنند."},{"book":"اول سموئیل","chapter":"13","verse":"7","text":"بعضی از ایشان نیز از رود اردن گذشته، به سرزمین جاد و جلعاد گریختند. ولی شائول در جلجال ماند و همراهانش از شدت ترس می‌لرزیدند."},{"book":"اول سموئیل","chapter":"13","verse":"8","text":"سموئیل به شائول گفته بود که پس از هفت روز می‌آید، ولی از او خبری نبود و سربازان شائول به تدریج پراکنده می‌شدند."},{"book":"اول سموئیل","chapter":"13","verse":"9","text":"پس شائول تصمیم گرفت خود، مراسم تقدیم قربانیهای سوختنی و سلامتی را اجرا کند."},{"book":"اول سموئیل","chapter":"13","verse":"10","text":"درست در پایان مراسم تقدیم قربانی سوختنی، سموئیل از راه رسید و شائول به استقبال وی شتافت."},{"book":"اول سموئیل","chapter":"13","verse":"11","text":"اما سموئیل به او گفت: «این چه کاری بود که کردی؟»"},{"book":"اول سموئیل","chapter":"13","verse":"12","text":"به خود گفتم که فلسطینی‌ها هر آن ممکن است در جِلجال به ما حمله کنند و من حتی فرصت پیدا نکرده‌ام از خداوند کمک بخواهم. پس مجبور شدم خودم قربانی سوختنی را تقدیم کنم.»"},{"book":"اول سموئیل","chapter":"13","verse":"13","text":"سموئیل به شائول گفت: «کار احمقانه‌ای کردی، زیرا از فرمان خداوند، خدایت سرپیچی نمودی. اگر اطاعت می‌کردی خداوند اجازه می‌داد تو و نسل تو همیشه بر اسرائیل سلطنت کنید،"},{"book":"اول سموئیل","chapter":"13","verse":"14","text":"اما اینک سلطنت تو دیگر ادامه نخواهد یافت. خداوند مرد دلخواه خود را پیدا خواهد کرد تا او را رهبر قومش سازد، زیرا فرمان خداوند را نگاه نداشتی.»"},{"book":"اول سموئیل","chapter":"13","verse":"15","text":"سموئیل از جلجال به جِبعه که در سرزمین بنیامین بود، رفت."},{"book":"اول سموئیل","chapter":"13","verse":"16","text":"شائول و یوناتان با این ششصد نفر در جِبعۀ بنیامین اردو زدند. فلسطینی‌ها هنوز در مخماس بودند."},{"book":"اول سموئیل","chapter":"13","verse":"17","text":"طولی نکشید که سه دسته از اردوگاه فلسطینی‌ها بیرون آمدند، یک دسته به عُفره که در سرزمین شوعال واقع شده بود رفت،"},{"book":"اول سموئیل","chapter":"13","verse":"18","text":"دستۀ دیگر به بیت‌حورون شتافت و سومی به طرف مرز بالای درۀ صبوئیم که مشرف به بیابان بود، حرکت کرد."},{"book":"اول سموئیل","chapter":"13","verse":"19","text":"در آن روزها در اسرائیل آهنگری یافت نمی‌شد، چون فلسطینی‌ها می‌ترسیدند عبرانی‌ها برای خود شمشیر و نیزه بسازند، پس اجازه نمی‌دادند پای هیچ آهنگری به اسرائیل برسد."},{"book":"اول سموئیل","chapter":"13","verse":"20","text":"بنابراین هر وقت اسرائیلی‌ها می‌خواستند گاوآهن، بیل، تبر، و داس خود را تیز کنند آنها را به فلسطین می‌بردند."},{"book":"اول سموئیل","chapter":"13","verse":"21","text":"(اجرت تیز کردن گاوآهن و بیل، هشت گرم نقره و اجرت تیز کردن تبر و چنگال سه دندانه و داس، چهار گرم نقره بود.)"},{"book":"اول سموئیل","chapter":"13","verse":"22","text":"به این ترتیب در آن موقع سربازان اسرائیلی شمشیر یا نیزه نداشتند، ولی شائول و یوناتان داشتند."},{"book":"اول سموئیل","chapter":"13","verse":"23","text":"فلسطینی‌ها یک دسته از سربازان خود را اعزام کردند تا از گذرگاه مخماس دفاع کنند."}]}