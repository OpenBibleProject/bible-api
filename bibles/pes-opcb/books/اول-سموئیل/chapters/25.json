{"data":[{"book":"اول سموئیل","chapter":"25","verse":"1","text":"سموئیل وفات یافت و همۀ اسرائیل جمع شده، برای او عزاداری کردند. سپس او را در شهر خودش «رامه» دفن کردند."},{"book":"اول سموئیل","chapter":"25","verse":"2-4","text":"در آنجا مرد ثروتمندی از خاندان کالیب به نام نابال زندگی می‌کرد. او املاکی در کرمل داشت و صاحب سه هزار گوسفند و هزار بز بود. همسر او اَبیجایِل نام داشت و زنی زیبا و باهوش بود، اما خود او خشن و بدرفتار بود."},{"book":"اول سموئیل","chapter":"25","verse":"5","text":"داوود ده نفر از افراد خود را نزد او فرستاد تا سلامش را به وی برسانند و چنین بگویند:"},{"book":"اول سموئیل","chapter":"25","verse":"6","text":"«خدا تو و خانواده‌ات را کامیاب سازد و اموالت را برکت دهد."},{"book":"اول سموئیل","chapter":"25","verse":"7","text":"شنیده‌ام مشغول چیدن پشم گوسفندانت هستی. ما به چوپانان تو که در این مدت در میان ما بوده‌اند آزاری نرسانده‌ایم و نگذاشته‌ایم حتی یکی از گوسفندانت که در کرمل هستند، گم شود."},{"book":"اول سموئیل","chapter":"25","verse":"8","text":"از چوپانان خود بپرس که ما راست می‌گوییم یا نه. پس حال که افرادم را نزد تو می‌فرستم، خواهش می‌کنم لطفی در حق آنها بکن و در این عید هر چه از دستت برآید به غلامانت و به دوستت داوود، بده.»"},{"book":"اول سموئیل","chapter":"25","verse":"9","text":"افراد داوود پیغام را به نابال رساندند و منتظر پاسخ ماندند."},{"book":"اول سموئیل","chapter":"25","verse":"10","text":"نابال گفت: «این داوود دیگر کیست و پسر یَسا چه کسی است؟ در این روزها نوکرانی که از نزد اربابان فرار می‌کنند، زیاد شده‌اند."},{"book":"اول سموئیل","chapter":"25","verse":"11","text":"می‌خواهید نان و آب و گوشت را از دهان کارگرانم بگیرم و به شما که معلوم نیست از کجا آمده‌اید، بدهم؟»"},{"book":"اول سموئیل","chapter":"25","verse":"12","text":"افراد داوود نزد او برگشتند و آنچه را که نابال گفته بود برایش تعریف کردند."},{"book":"اول سموئیل","chapter":"25","verse":"13","text":"داوود در حالی که شمشیر خود را به کمر می‌بست، به افرادش دستور داد که شمشیرهای خود را بردارند. چهارصد نفر شمشیر به دست همراه داوود به راه افتادند و دویست نفر نزد اثاثیه ماندند."},{"book":"اول سموئیل","chapter":"25","verse":"14","text":"در این موقع یکی از نوکران نابال نزد اَبیجایِل رفت و به او گفت: «داوود، افراد خود را از صحرا نزد ارباب ما فرستاد تا سلامش را به او برسانند، ولی ارباب ما به آنها اهانت نمود."},{"book":"اول سموئیل","chapter":"25","verse":"15-16","text":"در صورتی که افراد داوود با ما رفتار خوبی داشته‌اند و هرگز آزارشان به ما نرسیده است، بلکه شب و روز برای ما و گوسفندانمان چون حصار بوده‌اند و تا وقتی که در صحرا نزد آنها بودیم حتی یک گوسفند از گلهٔ ما دزدیده نشد."},{"book":"اول سموئیل","chapter":"25","verse":"17","text":"بهتر است تا دیر نشده فکری به حال ارباب و خانواده‌اش بکنی، چون جانشان در خطر است. ارباب به قدری بداخلاق است که نمی‌شود با او حرف زد.»"},{"book":"اول سموئیل","chapter":"25","verse":"18","text":"آنگاه اَبیجایِل با عجله دویست نان، دو مشک شراب، پنج گوسفند کباب شده، هفده کیلو غلهٔ برشته و صد نان کشمشی و دویست نان انجیری برداشته، آنها را روی چند الاغ گذاشت"},{"book":"اول سموئیل","chapter":"25","verse":"19","text":"و به نوکران خود گفت: «شما جلوتر بروید و من هم به دنبال شما خواهم آمد.» ولی در این مورد چیزی به شوهرش نگفت."},{"book":"اول سموئیل","chapter":"25","verse":"20","text":"ابیجایل بر الاغ خود سوار شد و به راه افتاد. وقتی در کوه به سر یک پیچ رسید، داوود و افرادش را دید که به طرف او می‌آیند."},{"book":"اول سموئیل","chapter":"25","verse":"21","text":"داوود پیش خود چنین فکر کرده بود: «من در حق این مرد بسیار خوبی کردم. گله‌های او را محافظت نمودم و نگذاشتم چیزی از آنها دزدیده شود، اما او این خوبی مرا با بدی جبران کرد."},{"book":"اول سموئیل","chapter":"25","verse":"22","text":"خدا مرا سخت مجازات کند اگر تا فردا صبح یکی از افراد او را زنده بگذارم!»"},{"book":"اول سموئیل","chapter":"25","verse":"23","text":"وقتی ابیجایل داوود را دید فوری از الاغ پیاده شد و به او تعظیم نمود."},{"book":"اول سموئیل","chapter":"25","verse":"24","text":"او به پاهای داوود افتاده، گفت: «سرور من، تمام این تقصیرات را به گردن من بگذارید، ولی اجازه بفرمایید بگویم قضیه از چه قرار است:"},{"book":"اول سموئیل","chapter":"25","verse":"25","text":"نابال آدم بداخلاقی است. پس خواهش می‌کنم به حرفهایی که زده است توجه نکنید. همان‌گونه که از اسمش هم پیداست او شخص نادانی است. متأسفانه من از آمدن افراد شما مطلع نشدم."},{"book":"اول سموئیل","chapter":"25","verse":"26","text":"سرور من، خداوند نمی‌خواهد دست شما به خون دشمنانتان آلوده شود و خودتان از آنها انتقام بگیرید، به حیات خداوند و به جان شما قسم که همهٔ دشمنان و بدخواهانتان مانند نابال هلاک خواهند شد."},{"book":"اول سموئیل","chapter":"25","verse":"27","text":"حال، خواهش می‌کنم این هدیهٔ کنیزتان را که برای افرادتان آورده است، قبول فرمایید"},{"book":"اول سموئیل","chapter":"25","verse":"28","text":"و مرا ببخشید. خداوند، شما و فرزندانتان را بر تخت سلطنت خواهد نشاند، چون برای اوست که می‌جنگید، و در تمام طول عمرتان هیچ بدی به شما نخواهد رسید."},{"book":"اول سموئیل","chapter":"25","verse":"29","text":"هر وقت کسی بخواهد به شما حمله کند و شما را بکشد، خداوند، خدایتان جان شما را حفظ خواهد کرد، همان‌طور که گنج گرانبها را حفظ می‌کنند و دشمنانتان را دور خواهد انداخت، همان‌گونه که سنگها را در فلاخن گذاشته، می‌اندازند."},{"book":"اول سموئیل","chapter":"25","verse":"30","text":"وقتی خداوند تمام وعده‌های خوب خود را در حق شما انجام دهد و شما را به سلطنت اسرائیل برساند،"},{"book":"اول سموئیل","chapter":"25","verse":"31","text":"آنگاه از اینکه بی‌سبب دستتان را به خون آلوده نکردید و انتقام نگرفتند، پشیمان نخواهید شد. هنگامی که خداوند به شما توفیق دهد، کنیزتان را نیز به یاد آورید.»"},{"book":"اول سموئیل","chapter":"25","verse":"32","text":"داوود به ابیجایل پاسخ داد: «متبارک باد خداوند، خدای اسرائیل که امروز تو را نزد من فرستاد!"},{"book":"اول سموئیل","chapter":"25","verse":"33","text":"خدا تو را برکت دهد که چنین حکمتی داری و نگذاشتی دستهایم به خون مردم آلوده شود و با دستهای خود انتقام بگیرم."},{"book":"اول سموئیل","chapter":"25","verse":"34","text":"زیرا به حیات خداوند، خدای اسرائیل که نگذاشت به تو آسیبی برسانم قسم که اگر تو نزد من نمی‌آمدی تا فردا صبح کسی را از افراد نابال زنده نمی‌گذاشتم.»"},{"book":"اول سموئیل","chapter":"25","verse":"35","text":"آنگاه داوود هدایای او را قبول کرد و به او گفت: «به سلامتی به خانه‌ات برگرد، چون حرفهایت را شنیدم و مطابق خواهش تو عمل خواهم کرد.»"},{"book":"اول سموئیل","chapter":"25","verse":"36","text":"وقتی اَبیجایِل به خانه رسید دید که شوهرش یک مهمانی شاهانه ترتیب داده و خودش هم سرمست از باده است. پس چیزی به او نگفت."},{"book":"اول سموئیل","chapter":"25","verse":"37","text":"صبح روز بعد که مستی از سر نابال پریده بود، زنش همۀ وقایع را برای او تعریف کرد. ناگهان قلب نابال از حرکت بازایستاد و او مثل تکه سنگی بر بستر خود افتاد."},{"book":"اول سموئیل","chapter":"25","verse":"38","text":"و بعد از ده روز خداوند بلایی به جانش فرستاد و او مرد."},{"book":"اول سموئیل","chapter":"25","verse":"39","text":"داوود وقتی شنید نابال مرده است، گفت: «خدا خود انتقام مرا از نابال گرفت و نگذاشت خدمتگزارش دستش به خون آلوده شود. سپاس بر خداوند که نابال را به سزای عمل بدش رسانید.»"},{"book":"اول سموئیل","chapter":"25","verse":"40","text":"چون قاصدان به کرمل رسیدند به اَبیجایِل گفتند: «داوود ما را فرستاده تا تو را برایش به زنی بگیریم»."},{"book":"اول سموئیل","chapter":"25","verse":"41","text":"اَبیجایِل تعظیم کرده، جواب داد: «من کنیز او هستم و آماده‌ام تا پاهای خدمتگزارانش را بشویم.»"},{"book":"اول سموئیل","chapter":"25","verse":"42","text":"او فوری از جا برخاست و پنج کنیزش را با خود برداشته، سوار بر الاغ شد و همراه قاصدان نزد داوود رفت و زن او شد."},{"book":"اول سموئیل","chapter":"25","verse":"43","text":"داوود زن دیگری نیز به نام اخینوعم یزرعیلی داشت."},{"book":"اول سموئیل","chapter":"25","verse":"44","text":"در ضمن شائول دخترش میکال را که زن داوود بود به مردی به نام فلطی (پسر لایش) از اهالی جلیم داده بود."}]}