{"data":[{"book":"اول سموئیل","chapter":"14","verse":"1","text":"روزی یوناتان، پسر شائول، به سلاحدار خود گفت: «بیا به قرارگاه فلسطینی‌ها که در آن طرف دره است برویم.» اما او این موضوع را به پدرش نگفت."},{"book":"اول سموئیل","chapter":"14","verse":"2","text":"شائول در حوالی جِبعه زیر درخت اناری واقع در مِغرون اردو زده بود و حدود ششصد نفر همراه او بودند."},{"book":"اول سموئیل","chapter":"14","verse":"3","text":"در میان همراهان شائول، اَخیّای کاهن نیز به چشم می‌خورد. (پدر اخیا اخیطوب بود، عموی او ایخابُد، پدر بزرگش فینحاس و جد او عیلی، کاهن سابق خداوند در شیلوه بود.)"},{"book":"اول سموئیل","chapter":"14","verse":"4","text":"یوناتان برای اینکه بتواند به قرارگاه دشمن دسترسی یابد، می‌باید از یک گذرگاه خیلی تنگ که در میان دو صخرهٔ مرتفع به نامهای بوصیص و سنه قرار داشت، بگذرد."},{"book":"اول سموئیل","chapter":"14","verse":"5","text":"یکی از این صخره‌ها در شمال، مقابل مِخماس قرار داشت و دیگری در جنوب، مقابل جِبعه."},{"book":"اول سموئیل","chapter":"14","verse":"6","text":"یوناتان به سلاحدار خود گفت: «بیا به قرارگاه این خدانشناسان نزدیک شویم شاید خداوند برای ما معجزه‌ای بکند. اگر خداوند بخواهد با تعداد کم هم می‌تواند ما را نجات دهد.»"},{"book":"اول سموئیل","chapter":"14","verse":"7","text":"سلاحدار او جواب داد: «هر طور که صلاح می‌دانی عمل کن، هر تصمیمی که بگیری من هم با تو خواهم بود.»"},{"book":"اول سموئیل","chapter":"14","verse":"8","text":"یوناتان به او گفت: «پس ما به سمت آنها خواهیم رفت و خود را به ایشان نشان خواهیم داد."},{"book":"اول سموئیل","chapter":"14","verse":"9","text":"اگر آنها به ما گفتند: بایستید تا پیش شما بیاییم، ما می‌ایستیم و منتظر می‌مانیم."},{"book":"اول سموئیل","chapter":"14","verse":"10","text":"اما اگر از ما خواستند تا پیش ایشان برویم، می‌رویم چون این نشانه‌ای خواهد بود که خداوند آنها را به دست ما داده است.»"},{"book":"اول سموئیل","chapter":"14","verse":"11","text":"پس ایشان خود را به فلسطینی‌ها نشان دادند. چون فلسطینی‌ها متوجهٔ ایشان شدند، فریاد زدند: «نگاه کنید، اسرائیلی‌ها از سوراخهای خود بیرون می‌خزند!»"},{"book":"اول سموئیل","chapter":"14","verse":"12","text":"بعد به یوناتان و سلاحدارش گفتند: «بیایید اینجا. می‌خواهیم به شما چیزی بگوییم.»"},{"book":"اول سموئیل","chapter":"14","verse":"13","text":"یوناتان و سلاحدارش خود را نزد ایشان بالا کشیدند. فلسطینی‌ها نتوانستند در مقابل یوناتان مقاومت کنند و سلاحدار او که پشت سر یوناتان بود آنها را می‌کشت."},{"book":"اول سموئیل","chapter":"14","verse":"14","text":"تعداد کشته‌شدگان، بیست نفر بود و اجسادشان در حدود نیم جریب زمین را پر کرده بود."},{"book":"اول سموئیل","chapter":"14","verse":"15","text":"ترس و وحشت سراسر اردوی فلسطینی‌ها را فرا گرفته بود. در همین موقع، زمین لرزه‌ای هم رخ داد و بر وحشت آنها افزود."},{"book":"اول سموئیل","chapter":"14","verse":"16","text":"نگهبانان شائول در جِبعهٔ بنیامین دیدند که لشکر عظیم فلسطینی‌ها از هم پاشیده و به هر طرف پراکنده می‌شود."},{"book":"اول سموئیل","chapter":"14","verse":"17","text":"شائول دستور داد: «ببینید از افراد ما چه کسی غایب است.» چون جستجو کردند، دریافتند که یوناتان و سلاحدارش نیستند."},{"book":"اول سموئیل","chapter":"14","verse":"18","text":"شائول به اَخیّای کاهن گفت: «صندوق عهد خدا را بیاور.» (در آن موقع صندوق عهد خدا همراه قوم اسرائیل بود.)"},{"book":"اول سموئیل","chapter":"14","verse":"19","text":"وقتی شائول با کاهن مشغول صحبت بود، صدای داد و فریاد در اردوی فلسطینی‌ها بلندتر شد. پس شائول به کاهن گفت: «دست نگه دار، بیا برویم.»"},{"book":"اول سموئیل","chapter":"14","verse":"20","text":"آنگاه شائول و همراهانش وارد میدان جنگ شدند و دیدند فلسطینی‌ها به جان هم افتاده‌اند و همدیگر را می‌کشند."},{"book":"اول سموئیل","chapter":"14","verse":"21","text":"آن عده از عبرانی‌ها هم که جزو سربازان فلسطینی بودند، به حمایت از هم نژادهای اسرائیلی خود که همراه شائول و یوناتان بودند برخاسته، بر ضد فلسطینی‌ها وارد جنگ شدند."},{"book":"اول سموئیل","chapter":"14","verse":"22","text":"وقتی اسرائیلی‌هایی که خود را در کوهستان افرایم پنهان کرده بودند، شنیدند دشمن در حال شکست خوردن است به شائول و همراهانش ملحق شدند."},{"book":"اول سموئیل","chapter":"14","verse":"23","text":"بدین طریق در آن روز خداوند اسرائیل را رهانید و جنگ تا به آن طرف بِیت‌آوِن رسید."},{"book":"اول سموئیل","chapter":"14","verse":"24","text":"اسرائیلی‌ها از شدت گرسنگی ناتوان شده بودند زیرا شائول آنها را قسم داده، گفته بود: «لعنت بر کسی باد که پیش از اینکه من از دشمنانم انتقام بگیرم لب به غذا بزند.» پس در آن روز کسی چیزی نخورد،"},{"book":"اول سموئیل","chapter":"14","verse":"25","text":"هرچند آنها همگی در جنگل، روی زمین عسل یافته بودند."},{"book":"اول سموئیل","chapter":"14","verse":"26","text":"کسی جرأت نکرد به عسل دست بزند، زیرا همه از نفرین شائول می‌ترسیدند."},{"book":"اول سموئیل","chapter":"14","verse":"27","text":"اما یوناتان دستور پدرش را نشنیده بود پس چوبی را که در دست داشت دراز کرده، آن را به کندوی عسل فرو برد و به دهان گذاشت و جانش تازه شد."},{"book":"اول سموئیل","chapter":"14","verse":"28","text":"یکی از سربازان به او گفت: «پدرت گفته است اگر کسی امروز چیزی بخورد لعنت بر او باد! به این خاطر است که افراد اینقدر ضعیف شده‌اند.»"},{"book":"اول سموئیل","chapter":"14","verse":"29","text":"یوناتان گفت: «پدرم مردم را مضطرب کرده است. ببینید من که کمی عسل خوردم چطور جان گرفتم."},{"book":"اول سموئیل","chapter":"14","verse":"30","text":"پس چقدر بهتر می‌شد اگر امروز سربازان از غنیمتی که از دشمن گرفته بودند، می‌خوردند. آیا این باعث نمی‌شد عدهٔ بیشتری از فلسطینیان را بکشند؟»"},{"book":"اول سموئیل","chapter":"14","verse":"31","text":"اسرائیلی‌ها از مِخماس تا اَیَلون، فلسطینی‌ها را از پای درآوردند ولی دیگر تاب تحمل نداشتند."},{"book":"اول سموئیل","chapter":"14","verse":"32","text":"پس بر گوسفندان و گاوان و گوساله‌هایی که به غنیمت گرفته بودند، حمله بردند و آنها را سر بریده، گوشتشان را با خون خوردند."},{"book":"اول سموئیل","chapter":"14","verse":"33","text":"به شائول خبر رسید که مردم نسبت به خداوند گناه ورزیده‌اند، زیرا گوشت را با خون خورده‌اند."},{"book":"اول سموئیل","chapter":"14","verse":"34","text":"و بروید به سربازان بگویید که گاو و گوسفندها را به اینجا بیاورند و ذبح کنند تا خونشان برود، بعد گوشتشان را بخورند و نسبت به خدا گناه نکنند.» پس آن شب، آنها گاوهای خود را به آنجا آورده، ذبح کردند."},{"book":"اول سموئیل","chapter":"14","verse":"35","text":"شائول در آنجا مذبحی برای خداوند بنا کرد. این اولین مذبحی بود که او ساخت."},{"book":"اول سموئیل","chapter":"14","verse":"36","text":"سپس شائول گفت: «بیایید امشب دشمن را تعقیب کنیم و تا صبح آنها را غارت کرده، کسی را زنده نگذاریم.»"},{"book":"اول سموئیل","chapter":"14","verse":"37","text":"پس شائول در حضور خدا دعا کرده، پرسید: «خداوندا، آیا صلاح هست که ما به تعقیب فلسطینی‌ها برویم؟ آیا آنها را به دست ما خواهی داد؟» ولی آن روز خدا جواب نداد."},{"book":"اول سموئیل","chapter":"14","verse":"38","text":"شائول سران قوم را جمع کرده، گفت: «باید بدانیم امروز چه گناهی مرتکب شده‌ایم."},{"book":"اول سموئیل","chapter":"14","verse":"39","text":"قسم به خداوندِ زنده که رهانندهٔ اسرائیل است، اگر چنانچه خطاکار پسرم یوناتان هم باشد، او را خواهم کشت!» اما کسی به او نگفت که چه اتفاقی افتاده است."},{"book":"اول سموئیل","chapter":"14","verse":"40","text":"سپس شائول به همراهانش گفت: «من و یوناتان در یک طرف می‌ایستیم و همهٔ شما در سمت دیگر.» آنها پذیرفتند."},{"book":"اول سموئیل","chapter":"14","verse":"41","text":"بعد شائول گفت: «ای خداوند، خدای اسرائیل، چرا پاسخ مرا ندادی؟ چه اشتباهی رخ داده است؟ آیا من و یوناتان خطاکار هستیم، یا تقصیر متوجه دیگران است؟ خداوندا، به ما نشان بده مقصر کیست.» قرعه که انداخته شد، شائول و یوناتان مقصر شناخته شدند و بقیه کنار رفتند."},{"book":"اول سموئیل","chapter":"14","verse":"42","text":"آنگاه شائول گفت: «در میان من و پسرم یوناتان قرعه بیفکنید.» قرعه به اسم یوناتان درآمد."},{"book":"اول سموئیل","chapter":"14","verse":"43","text":"شائول به یوناتان گفت: «به من بگو چه کرده‌ای.»"},{"book":"اول سموئیل","chapter":"14","verse":"44","text":"شائول گفت: «بله، خدا مرا مجازات کند اگر مانع کشته شدن تو شوم.»"},{"book":"اول سموئیل","chapter":"14","verse":"45","text":"اما افراد به شائول گفتند: «آیا یوناتان که امروز این پیروزی بزرگ را به دست آورده است باید کشته شود؟ هرگز! به خداوند زنده قسم، مویی از سرش کم نخواهد شد؛ زیرا امروز به کمک خدا این کار را کرده است.» پس آنها یوناتان را از مرگ حتمی نجات دادند."},{"book":"اول سموئیل","chapter":"14","verse":"46","text":"پس از آن شائول نیروهای خود را عقب کشید و فلسطینی‌ها به سرزمین خود برگشتند."},{"book":"اول سموئیل","chapter":"14","verse":"47","text":"وقتی شائول زمام پادشاهی اسرائیل را به دست گرفت، با همۀ دشمنان اطراف خود یعنی با موآب، بنی‌عمون، ادوم، پادشاهی صوبه و فلسطینی‌ها به جنگ پرداخت. او در تمام جنگها پیروز می‌شد."},{"book":"اول سموئیل","chapter":"14","verse":"48","text":"شائول با دلیری عمل می‌کرد. عمالیقی‌ها را نیز شکست داده، اسرائیل را از دست دشمنان رهانید."},{"book":"اول سموئیل","chapter":"14","verse":"49","text":"شائول سه پسر داشت به نامهای یوناتان، یِشوی و مَلکیشوع؛ و دو دختر به اسامی میرب و میکال."},{"book":"اول سموئیل","chapter":"14","verse":"50","text":"زن شائول اَخینوعَم، دختر اَخیمَعَص بود. فرماندهٔ سپاه او اَبنیر پسر نیر عموی شائول بود. قیس و نیر پسران ابی‌ئیل بودند."},{"book":"اول سموئیل","chapter":"14","verse":"51","text":"قیس پدر شائول و نیر پدر ابنیر بود."},{"book":"اول سموئیل","chapter":"14","verse":"52","text":"در طول زندگی شائول، اسرائیلی‌ها پیوسته با فلسطینی‌ها در جنگ بودند، از این رو هرگاه شائول شخص قوی یا شجاعی می‌دید او را به خدمت سپاه خود درمی‌آورد."}]}