{"data":[{"book":"اول سموئیل","chapter":"30","verse":"1","text":"بعد از سه روز، داوود و افرادش به صقلغ رسیدند. قبل از آن، عَمالیقی‌ها به جنوب یهودا هجوم آورده، شهر صقلغ را به آتش کشیده بودند"},{"book":"اول سموئیل","chapter":"30","verse":"2","text":"و زنان و تمام کسانی را که در آنجا بودند، از کوچک و بزرگ به اسارت برده و هیچ‌کس را نکشته بودند، بلکه همه را برداشته، به راه خود رفته بودند."},{"book":"اول سموئیل","chapter":"30","verse":"3","text":"داوود و افرادش وقتی به شهر رسیدند و دیدند چه بر سر زنها و بچه‌هایشان آمده است،"},{"book":"اول سموئیل","chapter":"30","verse":"4","text":"با صدای بلند آنقدر گریه کردند که دیگر رمقی برایشان باقی نماند."},{"book":"اول سموئیل","chapter":"30","verse":"5","text":"هر دو زن داوود، اخینوعم و اَبیجایِل هم جزو اسیران بودند."},{"book":"اول سموئیل","chapter":"30","verse":"6","text":"داوود بسیار مضطرب بود، زیرا افرادش به خاطر از دست دادن بچه‌هایشان از شدت ناراحتی می‌خواستند او را سنگسار کنند. اما داوود خویشتن را از خداوند، خدایش تقویت کرد."},{"book":"اول سموئیل","chapter":"30","verse":"7","text":"داوود به اَبیاتار کاهن گفت: «ایفود30‏:7 «ایفود» جلیقهٔ مخصوصی بود که کاهنان روی لباس خود می‌پوشیدند. را پیش من بیاور!» اَبیاتار آن را آورد."},{"book":"اول سموئیل","chapter":"30","verse":"8","text":"داوود از خداوند پرسید: «آیا دشمن را تعقیب کنم؟ آیا به آنها خواهم رسید؟» خداوند به او فرمود: «بله، آنها را تعقیب کن، چون به آنها خواهی رسید و آنچه را که برده‌اند پس خواهی گرفت!»"},{"book":"اول سموئیل","chapter":"30","verse":"9-10","text":"پس داوود و آن ششصد نفر به تعقیب عَمالیقی‌ها پرداختند. وقتی به نهر بسور رسیدند، دویست نفر از افراد داوود از فرط خستگی نتوانستند از آن عبور کنند، اما چهارصد نفر دیگر به تعقیب دشمن ادامه دادند."},{"book":"اول سموئیل","chapter":"30","verse":"11-12","text":"در بین راه به یک جوان مصری برخوردند و او را نزد داوود آوردند. او سه شبانه روز چیزی نخورده و نیاشامیده بود. آنها مقداری نان انجیری، دو نان کشمشی و آب به او دادند و جان او تازه شد."},{"book":"اول سموئیل","chapter":"30","verse":"13","text":"داوود از او پرسید: «تو کیستی و از کجا می‌آیی؟»"},{"book":"اول سموئیل","chapter":"30","verse":"14","text":"ما به جنوب سرزمین کریتی‌ها واقع در جنوب یهودا و سرزمین قبیلهٔ کالیب هجوم بردیم و شهر صقلغ را سوزاندیم.»"},{"book":"اول سموئیل","chapter":"30","verse":"15","text":"داوود از او پرسید: «آیا می‌توانی ما را به آن گروه برسانی؟»"},{"book":"اول سموئیل","chapter":"30","verse":"16","text":"پس او داوود و همراهانش را به اردوگاه دشمن راهنمایی کرد. عَمالیقی‌ها در مزارع پخش شده، می‌خوردند و می‌نوشیدند و می‌رقصیدند، چون از فلسطینی‌ها و مردم یهودا غنایم فراوانی به چنگ آورده بودند."},{"book":"اول سموئیل","chapter":"30","verse":"17","text":"همان شب داوود و همراهانش بر آنها هجوم برده، تا غروب روز بعد، ایشان را از دم شمشیر گذراندند، به طوری که فقط چهارصد نفر از آنها باقی ماندند که بر شتران خود سوار شده، گریختند."},{"book":"اول سموئیل","chapter":"30","verse":"18-19","text":"داوود تمام غنایم را از عمالیقی‌ها پس گرفت. آنها زنان و اطفال و همهٔ متعلقات خود را بدون کم و کسر پس گرفتند و داوود دو زن خود را نجات داد."},{"book":"اول سموئیل","chapter":"30","verse":"20","text":"افراد داوود تمام گله‌ها و رمه‌ها را گرفته، پیشاپیش خود می‌راندند و می‌گفتند: «همهٔ اینها غنایم داوود است.»"},{"book":"اول سموئیل","chapter":"30","verse":"21","text":"سپس داوود نزد آن دویست نفر خسته‌ای که کنار نهر بسور مانده بودند، رفت. آنها به استقبال داوود و همراهانش آمدند و داوود با آنها احوالپرسی کرد."},{"book":"اول سموئیل","chapter":"30","verse":"22","text":"اما بعضی از افراد شروری که در میان مردان داوود بودند گفتند: «آنها همراه ما نیامدند، بنابراین از این غنیمت هم سهمی ندارند. زنان و بچه‌هایشان را به آنها واگذارید و بگذارید بروند.»"},{"book":"اول سموئیل","chapter":"30","verse":"23","text":"اما داوود گفت: «نه، برادران من! با آنچه خداوند به ما داده است چنین عمل نکنید. خداوند ما را سلامت نگاه داشته و کمک کرده است تا دشمن را شکست دهیم."},{"book":"اول سموئیل","chapter":"30","verse":"24","text":"من با آنچه شما می‌گویید موافق نیستم. همهٔ ما به طور یکسان از این غنیمت سهم خواهیم برد. کسانی که به میدان جنگ می‌روند و آنانی که در اردوگاه نزد اسباب و اثاثیه می‌مانند سهم هر دو مساوی است.»"},{"book":"اول سموئیل","chapter":"30","verse":"25","text":"از آن زمان به بعد این حکم داوود در اسرائیل به صورت یک قانون درآمد که تا به امروز هم به قوت خود باقی است."},{"book":"اول سموئیل","chapter":"30","verse":"26","text":"وقتی که داوود به صقلغ رسید، قسمتی از غنایم جنگی را برای بزرگان یهودا که دوستانش بودند، فرستاد و گفت: «این هدیه‌ای است که از دشمنان خداوند به دست آورده‌ایم.»"},{"book":"اول سموئیل","chapter":"30","verse":"27-31","text":"داوود برای این شهرها نیز که خود و همراهانش قبلاً در آنجا بودند هدایا فرستاد: بیت‌ئیل، راموت در جنوب یهودا، یتیر، عروعیر، سفموت، اشتموع، راکال، شهرهای یرحم‌ئیلیان، شهرهای قینیان، حرمه، بورعاشان، عتاق و حبرون."}]}