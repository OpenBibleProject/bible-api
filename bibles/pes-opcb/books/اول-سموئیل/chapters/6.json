{"data":[{"book":"اول سموئیل","chapter":"6","verse":"1","text":"صندوق عهد، مدت هفت ماه در فلسطین ماند."},{"book":"اول سموئیل","chapter":"6","verse":"2","text":"فلسطینی‌ها کاهنان و جادوگران خود را فرا خواندند و از آنها پرسیدند: «با صندوق عهد خداوند چه کنیم؟ بگویید که چگونه آن را به مکان اصلی‌اش برگردانیم؟»"},{"book":"اول سموئیل","chapter":"6","verse":"3","text":"آنها جواب دادند: «اگر می‌خواهید صندوق عهد خدای اسرائیل را پس بفرستید، آن را دست خالی نفرستید، بلکه هدیۀ جبران نیز همراه آن بفرستید تا او بلا را متوقف کند. اگر شفا یافتید، آنگاه معلوم می‌شود که این بلا از جانب خدا بر شما نازل شده است.»"},{"book":"اول سموئیل","chapter":"6","verse":"4-5","text":"مردم پرسیدند: «چه نوع هدیه‌ای بفرستیم؟»"},{"book":"اول سموئیل","chapter":"6","verse":"6","text":"مانند فرعون و مصری‌ها سرسختی نکنید. آنها اجازه ندادند اسرائیلی‌ها از مصر خارج شوند، تا اینکه خدا بلاهای هولناکی بر آنها نازل کرد."},{"book":"اول سموئیل","chapter":"6","verse":"7","text":"پس الان ارابه‌ای تازه بسازید و دو گاو شیرده که یوغ بر گردن آنها گذاشته نشده باشد بگیرید و آنها را به ارابه ببندید و گوساله‌هایشان را در طویله نگه دارید."},{"book":"اول سموئیل","chapter":"6","verse":"8","text":"صندوق عهد را بر ارابه قرار دهید و هدایای طلا را که برای عذرخواهی می‌فرستید در صندوقچه‌ای پهلوی آن بگذارید. آنگاه گاوها را رها کنید تا هر جا که می‌خواهند بروند."},{"book":"اول سموئیل","chapter":"6","verse":"9","text":"اگر آنها از مرز ما عبور کرده، به بیت‌شمس رفتند، بدانید خداست که این بلای عظیم را بر سر ما آورده است، اما اگر نرفتند آنگاه خواهیم دانست که این بلاها اتفاقی بوده و دست خدا در آن دخالتی نداشته است.»"},{"book":"اول سموئیل","chapter":"6","verse":"10","text":"فلسطینی‌ها چنین کردند. دو گاو شیرده را به ارابه بستند و گوساله‌هایشان را در طویله نگه داشتند."},{"book":"اول سموئیل","chapter":"6","verse":"11","text":"آنگاه صندوق عهد خداوند و صندوقچهٔ محتوی هدایای طلا را بر ارابه گذاشتند."},{"book":"اول سموئیل","chapter":"6","verse":"12","text":"گاوها یکراست به طرف بیت‌شمس روانه شدند و همان‌طور که می‌رفتند صدا می‌کردند. رهبران فلسطینی تا سرحد بیت‌شمس، به دنبال آنها رفتند."},{"book":"اول سموئیل","chapter":"6","verse":"13","text":"مردم بیت‌شمس در دره مشغول درو گندم بودند. آنها وقتی صندوق عهد خداوند را دیدند، بسیار شاد شدند."},{"book":"اول سموئیل","chapter":"6","verse":"14","text":"ارابه وارد مزرعهٔ شخصی به نام یهوشع شد و در کنار تخته سنگ بزرگی ایستاد. مردم چوب ارابه را شکسته، گاوها را به عنوان قربانی سوختنی به خداوند تقدیم کردند."},{"book":"اول سموئیل","chapter":"6","verse":"15","text":"چند نفر از مردان قبیلهٔ لاوی، صندوق عهد و صندوقچهٔ محتوی اشیاء طلا را برداشته، روی آن تخته سنگ بزرگ گذاشتند. در آن روز مردان بیت‌شمس قربانی سوختنی و قربانیهای دیگر به حضور خداوند تقدیم نمودند."},{"book":"اول سموئیل","chapter":"6","verse":"16","text":"آن پنج رهبر فلسطینی وقتی این واقعه را دیدند، در همان روز به عقرون برگشتند."},{"book":"اول سموئیل","chapter":"6","verse":"17","text":"پنج هدیهٔ طلا به شکل دمل که توسط فلسطینی‌ها جهت عذرخواهی، برای خداوند فرستاده شد، از طرف شهرهای اشدود، غزه، اشقلون، جت و عقرون بود."},{"book":"اول سموئیل","chapter":"6","verse":"18","text":"پنج موش طلا نیز به تعداد رهبران فلسطینی بود که بر شهرهای حصاردار و دهات اطرافشان فرمان می‌راندند. آن تخته سنگ بزرگ که صندوق عهد را روی آن گذاشتند تا به امروز در مزرعهٔ یهوشع واقع در بیت‌شمس باقی است."},{"book":"اول سموئیل","chapter":"6","verse":"19","text":"اما خداوند هفتاد نفر6‏:19 این رقم در برخی از ترجمه‌های امروزی آمده است اما در متون عبری، رقم «پنجاه هزار و هفتاد» قید شده است. از مردان بیت‌شمس را کشت، زیرا به داخل صندوق عهد نگاه کرده بودند. مردم بیت‌شمس به‌سبب این کشتار سوگواری عظیمی کردند."},{"book":"اول سموئیل","chapter":"6","verse":"20","text":"گفتند: «چه کسی می‌تواند در مقابل خداوند که خدای قدوسی است، بایستد؟ اکنون صندوق عهد را به کجا بفرستیم؟»"},{"book":"اول سموئیل","chapter":"6","verse":"21","text":"پس قاصدانی را نزد ساکنان قریهٔ یعاریم فرستاده، گفتند: «فلسطینی‌ها صندوق عهد خداوند را برگردانده‌اند. بیایید و آن را ببرید.»"}]}