{"data":[{"book":"اول سموئیل","chapter":"29","verse":"1","text":"فلسطینی‌ها قوای خود را در افیق به حال آماده‌باش درآوردند و اسرائیلی‌ها نیز کنار چشمه‌ای که در یزرعیل است اردو زدند."},{"book":"اول سموئیل","chapter":"29","verse":"2","text":"رهبران فلسطینی صفوف سربازان خود را به حرکت درآوردند. داوود و سربازانش همراه اخیش به دنبال آنها در حرکت بودند."},{"book":"اول سموئیل","chapter":"29","verse":"3","text":"رهبران فلسطینی پرسیدند: «این عبرانی‌ها در سپاه ما چه می‌کنند؟»"},{"book":"اول سموئیل","chapter":"29","verse":"4","text":"ولی رهبران فلسطینی خشمگین شدند و به اخیش گفتند: «او را به شهری که به او داده‌ای برگردان! چون ما را در جنگ یاری نخواهد کرد و از پشت به ما خنجر خواهد زد. برای اینکه رضایت اربابش را جلب نماید چه چیز بهتر از اینکه سرهای ما را به او پیشکش کند."},{"book":"اول سموئیل","chapter":"29","verse":"5","text":"این همان داوود است که زنان اسرائیلی برای او می‌رقصیدند و می‌سرودند: شائول هزاران نفر را کشته و داوود ده‌ها هزار نفر را!»"},{"book":"اول سموئیل","chapter":"29","verse":"6","text":"پس اخیش، داوود و افرادش را احضار کرد و گفت: «به خداوند زنده قسم که من به تو اطمینان دارم و در این مدت که با ما بودی هیچ بدی از تو ندیده‌ام. من راضی هستم که با ما به جنگ بیایی، ولی رهبران فلسطینی قبول نمی‌کنند."},{"book":"اول سموئیل","chapter":"29","verse":"7","text":"پس خواهش می‌کنم ایشان را ناراحت نکنید و بدون سر و صدا برگردید.»"},{"book":"اول سموئیل","chapter":"29","verse":"8","text":"داوود گفت: «مگر در این مدت از من چه بدی دیده‌اید؟ چرا نباید با دشمنان شما بجنگم؟»"},{"book":"اول سموئیل","chapter":"29","verse":"9","text":"اما اخیش گفت: «در نظر من، تو چون فرشتهٔ خدا خوب هستی ولی رهبران فلسطینی نمی‌خواهند تو با ما بیایی."},{"book":"اول سموئیل","chapter":"29","verse":"10","text":"بنابراین فردا صبح زود بلند شو و همراه افرادت از اینجا برو.»"},{"book":"اول سموئیل","chapter":"29","verse":"11","text":"پس داوود و افرادش، صبح زود برخاستند تا به سرزمین فلسطین برگردند، ولی سپاه فلسطین عازم یزرعیل شد."}]}