{"data":[{"book":"اول سموئیل","chapter":"20","verse":"1","text":"داوود از نایوت رامه فرار کرد و پیش یوناتان رفت و به او گفت: «مگر من چه گناهی کرده‌ام و چه بدی در حق پدرت انجام داده‌ام که می‌خواهد مرا بکشد؟»"},{"book":"اول سموئیل","chapter":"20","verse":"2","text":"یوناتان جواب داد: «تو اشتباه می‌کنی. پدرم هرگز چنین قصدی ندارد، چون هر کاری بخواهد بکند، هر چند جزئی باشد، همیشه با من در میان می‌گذارد. اگر او قصد کشتن تو را می‌داشت، به من می‌گفت.»"},{"book":"اول سموئیل","chapter":"20","verse":"3","text":"داوود گفت: «پدرت می‌داند که تو مرا دوست داری، به همین دلیل این موضوع را با تو در میان نگذاشته است تا ناراحت نشوی. به خداوند زنده و به جان تو قسم که من با مرگ یک قدم بیشتر فاصله ندارم.»"},{"book":"اول سموئیل","chapter":"20","verse":"4","text":"یوناتان با ناراحتی گفت: «حال می‌گویی من چه کنم؟»"},{"book":"اول سموئیل","chapter":"20","verse":"5","text":"داوود پاسخ داد: «فردا جشن اول ماه است و من مثل همیشه در این موقع باید با پدرت سر سفره بنشینم. ولی اجازه بده تا عصر روز سوم، خود را در صحرا پنهان کنم."},{"book":"اول سموئیل","chapter":"20","verse":"6","text":"اگر پدرت سراغ مرا گرفت، بگو که داوود از من اجازه گرفته است تا برای شرکت در مراسم قربانی سالیانهٔ خانوادهٔ خود به بیت‌لحم برود."},{"book":"اول سموئیل","chapter":"20","verse":"7","text":"اگر بگوید: بسیار خوب، آنگاه معلوم می‌شود قصد کشتن مرا ندارد. ولی اگر خشمگین شود، آنگاه می‌فهمیم که نقشه کشیده مرا بکشد."},{"book":"اول سموئیل","chapter":"20","verse":"8","text":"به خاطر آن عهد دوستی‌ای که در حضور خداوند با هم بستیم، این لطف را در حق من بکن و اگر فکر می‌کنی من مقصرم، خودت مرا بکش، ولی مرا به دست پدرت تسلیم نکن!»"},{"book":"اول سموئیل","chapter":"20","verse":"9","text":"یوناتان جواب داد: «این حرف را نزن! اگر بدانم پدرم قصد کشتن تو را دارد، بدان که به تو اطلاع خواهم داد!»"},{"book":"اول سموئیل","chapter":"20","verse":"10","text":"آنگاه داوود پرسید: «چگونه بدانم پدرت با عصبانیت جواب تو را داده است یا نه؟»"},{"book":"اول سموئیل","chapter":"20","verse":"11","text":"یوناتان پاسخ داد: «بیا به صحرا برویم.» پس آنها با هم به صحرا رفتند."},{"book":"اول سموئیل","chapter":"20","verse":"12","text":"سپس یوناتان به داوود گفت: «به خداوند، خدای اسرائیل قسم می‌خورم که پس فردا همین موقع راجع به تو با پدرم صحبت می‌کنم و تو را در جریان می‌گذارم."},{"book":"اول سموئیل","chapter":"20","verse":"13","text":"اگر او خشمگین باشد و قصد کشتن تو را داشته باشد، من به تو خبر می‌دهم تا فرار کنی. اگر این کار را نکنم، خداوند خودش مرا بکشد. دعا می‌کنم که هر جا می‌روی، خداوند با تو باشد، همان‌طور که با پدرم بود."},{"book":"اول سموئیل","chapter":"20","verse":"14-15","text":"به من قول بده که نه فقط نسبت به من خوبی کنی، بلکه بعد از من نیز وقتی خداوند تمام دشمنانت را نابود کرد لطف تو هرگز از سر فرزندانم کم نشود.»"},{"book":"اول سموئیل","chapter":"20","verse":"16","text":"پس یوناتان با خاندان داوود عهد بست و گفت: «خداوند از دشمنان تو انتقام گیرد.»"},{"book":"اول سموئیل","chapter":"20","verse":"17","text":"یوناتان داوود را مثل جان خودش دوست می‌داشت و بار دیگر او را به دوستی‌ای که با هم داشتند قسم داد."},{"book":"اول سموئیل","chapter":"20","verse":"18","text":"آنگاه یوناتان گفت: «فردا جشن ماه نو است و سر سفره جای تو خالی خواهد بود."},{"book":"اول سموئیل","chapter":"20","verse":"19","text":"پس فردا، سراغ تو را خواهند گرفت. بنابراین تو به همان جای قبلی برو و پشت سنگی که در آنجاست بنشین."},{"book":"اول سموئیل","chapter":"20","verse":"20","text":"من می‌آیم و سه تیر به طرف آن می‌اندازم و چنین وانمود می‌کنم که برای تمرین تیراندازی، سنگ را هدف قرار داده‌ام."},{"book":"اول سموئیل","chapter":"20","verse":"21","text":"بعد نوکرم را می‌فرستم تا تیرها را بیاورد. اگر شنیدی که من به او گفتم: تیرها این طرف است آنها را بردار. به خداوند زنده قسم که خطری متوجه تو نیست؛"},{"book":"اول سموئیل","chapter":"20","verse":"22","text":"ولی اگر گفتم: جلوتر برو، تیرها آن طرف است، باید هر چه زودتر فرار کنی چون خداوند چنین می‌خواهد."},{"book":"اول سموئیل","chapter":"20","verse":"23","text":"در ضمن در مورد عهدی که با هم بستیم، یادت باشد که خداوند تا ابد شاهد آن است.»"},{"book":"اول سموئیل","chapter":"20","verse":"24-25","text":"پس داوود در صحرا پنهان شد. وقتی جشن اول ماه شروع شد، پادشاه برای خوردن غذا در جای همیشگی خود کنار دیوار نشست. یوناتان در مقابل او و اَبنیر هم کنار شائول نشستند، ولی جای داوود خالی بود."},{"book":"اول سموئیل","chapter":"20","verse":"26","text":"آن روز شائول در این مورد چیزی نگفت چون پیش خود فکر کرد: «لابد اتفاقی برای داوود افتاده که او را نجس کرده و به همین دلیل نتوانسته است در جشن شرکت کند. بله، بدون شک او طاهر نیست.»"},{"book":"اول سموئیل","chapter":"20","verse":"27","text":"اما وقتی روز بعد هم جای داوود خالی ماند، شائول از یوناتان پرسید: «پسر یَسا کجاست؟ نه دیروز سر سفره آمد نه امروز!»"},{"book":"اول سموئیل","chapter":"20","verse":"28-29","text":"یوناتان پاسخ داد: «داوود از من خیلی خواهش کرد تا اجازه بدهم به بیت‌لحم برود. به من گفت که برادرش از او خواسته است در مراسم قربانی خانواده‌اش شرکت کند. پس من هم به او اجازه دادم برود، به همین دلیل بر سر سفرۀ پادشاه حاضر نشده است.»"},{"book":"اول سموئیل","chapter":"20","verse":"30","text":"شائول خشمگین شد و سر یوناتان فریاد زد: «ای حرامزاده! خیال می‌کنی من نمی‌دانم که تو از این پسر یَسا طرفداری می‌کنی؟ تو با این کار هم خودت و هم مادرت را بی‌آبرو می‌کنی!"},{"book":"اول سموئیل","chapter":"20","verse":"31","text":"تا زمانی که او زنده باشد تو به مقام پادشاهی نخواهی رسید. حال برو و او را اینجا بیاور تا کشته شود!»"},{"book":"اول سموئیل","chapter":"20","verse":"32","text":"اما یوناتان به پدرش گفت: «مگر او چه کرده است؟ چرا می‌خواهی او را بکشی؟»"},{"book":"اول سموئیل","chapter":"20","verse":"33","text":"آنگاه شائول نیزهٔ خود را به طرف یوناتان انداخت تا او را بکشد. پس برای یوناتان شکی باقی نماند که پدرش قصد کشتن داوود را دارد."},{"book":"اول سموئیل","chapter":"20","verse":"34","text":"یوناتان با عصبانیت از سر سفره بلند شد و آن روز چیزی نخورد، زیرا رفتار زشت پدرش نسبت به داوود او را ناراحت کرده بود."},{"book":"اول سموئیل","chapter":"20","verse":"35","text":"صبح روز بعد، یوناتان طبق قولی که به داوود داده بود به صحرا رفت و پسری را با خود برد تا تیرهایش را جمع کند."},{"book":"اول سموئیل","chapter":"20","verse":"36","text":"یوناتان به آن پسر گفت: «بدو و تیرهایی را که می‌اندازم پیدا کن.» وقتی آن پسر می‌دوید، تیر را چنان انداخت که از او رد شد."},{"book":"اول سموئیل","chapter":"20","verse":"37","text":"وقتی آن پسر به تیری که انداخته شده بود نزدیک می‌شد، یوناتان فریاد زد: «جلوتر برو، تیر آن طرف است."},{"book":"اول سموئیل","chapter":"20","verse":"38","text":"زود باش، بدو.» آن پسر همهٔ تیرها را جمع کرده، پیش یوناتان آورد."},{"book":"اول سموئیل","chapter":"20","verse":"39","text":"پسرک از همه جا بی‌خبر بود، اما یوناتان و داوود می‌دانستند چه می‌گذرد."},{"book":"اول سموئیل","chapter":"20","verse":"40","text":"یوناتان تیر و کمان خود را به آن پسر داد تا به شهر ببرد."},{"book":"اول سموئیل","chapter":"20","verse":"41","text":"به محض آنکه یوناتان پسر را روانهٔ شهر نمود، داوود از مخفیگاه خود خارج شده، نزد یوناتان آمد و روی زمین افتاده، سه بار جلوی او خم شد. آنها یکدیگر را بوسیده، با هم گریه کردند. داوود نمی‌توانست جلوی گریهٔ خود را بگیرد."},{"book":"اول سموئیل","chapter":"20","verse":"42","text":"سرانجام یوناتان به داوود گفت: «به سلامتی برو، چون ما هر دو با هم در حضور خداوند عهد بسته‌ایم که تا ابد نسبت به هم و اولاد یکدیگر وفادار بمانیم.» پس آنها از همدیگر جدا شدند. داوود از آنجا رفت و یوناتان به شهر برگشت."}]}