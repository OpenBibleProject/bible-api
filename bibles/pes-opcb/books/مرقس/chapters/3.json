{"data":[{"book":"مَرقُس","chapter":"3","verse":"1","text":"در کَفَرناحوم عیسی بار دیگر به کنیسه رفت و در آنجا مردی را دید که دستش از کار افتاده بود."},{"book":"مَرقُس","chapter":"3","verse":"2","text":"آن روز شَبّات بود؛ به همین دلیل مخالفانش او را زیر نظر داشتند تا اگر آن مرد را در آن روز شفا بخشد، این موضوع را بهانه‌ای قرار دهند و او را متهم کنند که در شبّات کار می‌کند."},{"book":"مَرقُس","chapter":"3","verse":"3","text":"عیسی به آن مرد فرمود: «بیا اینجا بایست تا همه بتوانند تو را ببینند!»"},{"book":"مَرقُس","chapter":"3","verse":"4","text":"سپس رو به مخالفانش کرد و فرمود: «سؤالی از شما دارم: آیا طبق شریعت در روز شَبّات باید نیکی کرد یا بدی؟ باید جان انسان را نجات داد یا آن را هلاک کرد؟» هیچ‌کس حرفی نزد."},{"book":"مَرقُس","chapter":"3","verse":"5","text":"عیسی نگاهی خشمگین بر کسانی که اطرافش بودند انداخت و از سنگدلی آنان سخت آزرده‌خاطر شده، به آن مرد فرمود: «دستت را دراز کن!» مرد دستش را دراز کرد و دستش سالم شد."},{"book":"مَرقُس","chapter":"3","verse":"6","text":"فریسیان بلافاصله از کنیسه خارج شدند و نزد افراد حزب «هیرودیان» رفتند و با یکدیگر مشورت کردند تا راهی بیابند که عیسی را بکشند."},{"book":"مَرقُس","chapter":"3","verse":"7","text":"در این هنگام، عیسی به همراه پیروانش به سوی ساحل دریاچه رفت و جمعی بیشمار از اهالی جلیل نیز در پی او روانه شدند."},{"book":"مَرقُس","chapter":"3","verse":"8","text":"همچنین گروهی بسیار از مردم یهودیه و اورشلیم و ادومیه و آن طرف رود اردن، حتی از صور و صیدون به دنبالش روانه شدند، زیرا خبر معجزات او را شنیده بودند."},{"book":"مَرقُس","chapter":"3","verse":"9","text":"جمعیت به قدری زیاد بود که به شاگردانش فرمود قایقی برایش آماده نگاه دارند تا مردم بر او ازدحام نکنند،"},{"book":"مَرقُس","chapter":"3","verse":"10","text":"زیرا آن روز، بسیاری را شفا می‌بخشید، به طوری که تمام بیماران به سوی او هجوم می‌آوردند تا به او دست بزنند و شفا بیابند."},{"book":"مَرقُس","chapter":"3","verse":"11","text":"کسانی نیز که گرفتار ارواح پلید بودند، وقتی چشمشان به او می‌افتاد، در مقابلش به خاک می‌افتادند و فریاد برآورده، می‌گفتند: «تو پسر خدا هستی!»"},{"book":"مَرقُس","chapter":"3","verse":"12","text":"ولی عیسی با تأکید زیاد، به آنها می‌فرمود که نزد مردم او را شهرت ندهند."},{"book":"مَرقُس","chapter":"3","verse":"13","text":"سپس عیسی به کوهی برآمد و از آنانی که منظور نظرش بودند، دعوت کرد تا نزد او بیایند."},{"book":"مَرقُس","chapter":"3","verse":"14","text":"سپس، از میانشان دوازده نفر را برگزید و ایشان را رسول نامید، تا همراه او باشند و ایشان را بفرستد که پیام خدا را به گوش مردم برسانند،"},{"book":"مَرقُس","chapter":"3","verse":"15","text":"و این اقتدار را داشته باشند که ارواح پلید را بیرون برانند."},{"book":"مَرقُس","chapter":"3","verse":"16","text":"آن دوازده نفر که تعیین کرد اینان هستند: شمعون (که عیسی او را «پِطرُس» لقب داد)؛"},{"book":"مَرقُس","chapter":"3","verse":"17","text":"یعقوب و یوحنا (که پسران زبدی بودند و عیسی آنان را «پسران رعد» لقب داد)؛"},{"book":"مَرقُس","chapter":"3","verse":"18","text":"آندریاس، فیلیپ، بَرتولُما، متی، توما، یعقوب (پسر حلفی)، تَدّای، شمعون (عضو حزب فداییان)؛"},{"book":"مَرقُس","chapter":"3","verse":"19","text":"و یهودای اِسخَریوطی (همان که بعداً به عیسی خیانت کرد)."},{"book":"مَرقُس","chapter":"3","verse":"20","text":"وقتی عیسی به خانه‌ای که محل اقامتش بود بازگشت، باز عدهٔ زیادی جمع شدند، به طوری که حتی فرصت غذا خوردن نیز پیدا نکردند."},{"book":"مَرقُس","chapter":"3","verse":"21","text":"نزدیکانش با شنیدن این خبر آمدند تا او را به خانه‌اش ببرند، زیرا فکر می‌کردند عقلش را از دست داده است."},{"book":"مَرقُس","chapter":"3","verse":"22","text":"عده‌ای از علمای دین نیز که از اورشلیم آمده بودند، می‌گفتند: «شیطان به جلدش رفته!3‏:22 یونانی: او بعلزبول دارد. او ارواح پلید را به قدرت رئیس ارواح پلید بیرون می‌راند.»"},{"book":"مَرقُس","chapter":"3","verse":"23","text":"عیسی ایشان را نزد خود فراخواند و مَثَلها زده، از ایشان پرسید: «چگونه ممکن است شیطان خودش را بیرون براند؟"},{"book":"مَرقُس","chapter":"3","verse":"24","text":"مملکتی که دچار جنگ داخلی شود، نابودی‌اش حتمی است."},{"book":"مَرقُس","chapter":"3","verse":"25","text":"همچنین، خانه‌ای نیز که در آن در اثر دشمنی‌ها تفرقه ایجاد گردد، از هم فرو خواهد پاشید."},{"book":"مَرقُس","chapter":"3","verse":"26","text":"و اگر شیطان بر ضد خودش تجزیه شده، با خودش می‌جنگید، قادر به انجام هیچ کاری نمی‌شد و تا به حال نابود شده بود."},{"book":"مَرقُس","chapter":"3","verse":"27","text":"در ضمن، چگونه امکان دارد شخص به خانۀ مردی قوی مانند شیطان داخل شود و اموال او را غارت کند؟ فقط شخصی نیرومندتر از او می‌تواند چنین کند، کسی که بتواند او را ببندد و بعد خانه‌اش را غارت کند."},{"book":"مَرقُس","chapter":"3","verse":"28","text":"عین حقیقت را به شما می‌گویم که هر گناه و کفری قابل بخشش است،"},{"book":"مَرقُس","chapter":"3","verse":"29","text":"اما هر که به روح‌القدس کفر گوید، هرگز آمرزیده نخواهد شد و بار این گناه تا ابد بر دوش او خواهد ماند.»"},{"book":"مَرقُس","chapter":"3","verse":"30","text":"عیسی این را به این علّت گفت که مردم به جای اینکه معجزات او را ناشی از قدرت روح‌القدس بدانند، می‌گفتند که او به قدرت شیطان معجزه می‌کند."},{"book":"مَرقُس","chapter":"3","verse":"31","text":"آنگاه مادر و برادران عیسی آمدند و بیرون ایستاده، کسی را فرستادند تا او را خبر کند."},{"book":"مَرقُس","chapter":"3","verse":"32","text":"در حالی که عیسی در میان عده‌ای نشسته بود، به او پیغام داده، گفتند: «مادر و برادرانت بیرون منتظر هستند.»"},{"book":"مَرقُس","chapter":"3","verse":"33","text":"در پاسخ ایشان فرمود: «مادر من کیست؟ برادرانم چه کسانی هستند؟»"},{"book":"مَرقُس","chapter":"3","verse":"34","text":"و نگاهی به آنانی که در اطرافش نشسته بودند انداخت و فرمود: «اینها هستند مادر و برادران من."},{"book":"مَرقُس","chapter":"3","verse":"35","text":"هر که خواست خدا را به‌جا آوَرَد، برادر و خواهر و مادر من است.»"}]}