{"data":[{"book":"مَرقُس","chapter":"15","verse":"1","text":"صبح زود، کاهنان اعظم، مشایخ و علمای دین، یعنی تمام اعضای شورای عالی، پس از مشورت و تصمیم‌گیری، عیسی را دست بسته، به پیلاتُس، فرماندار رومی، تحویل دادند."},{"book":"مَرقُس","chapter":"15","verse":"2","text":"پیلاتُس از عیسی پرسید: «تو پادشاه یهود هستی؟»"},{"book":"مَرقُس","chapter":"15","verse":"3","text":"کاهنان اعظم، اتهامات بسیاری علیه عیسی وارد می‌کردند."},{"book":"مَرقُس","chapter":"15","verse":"4","text":"پس پیلاتُس باز از او پرسید: «چرا هیچ نمی‌گویی؟ ببین چه تهمت‌هایی به تو می‌زنند.»"},{"book":"مَرقُس","chapter":"15","verse":"5","text":"ولی عیسی باز هیچ نگفت، به طوری که پیلاتُس تعجب کرد."},{"book":"مَرقُس","chapter":"15","verse":"6","text":"و رسم فرماندار این بود که هر سال در عید پِسَح، یک زندانی را به خواست مردم آزاد کند."},{"book":"مَرقُس","chapter":"15","verse":"7","text":"یکی از زندانیان در آن سال باراباس بود که با یاغیان دیگر در شورشی در شهر، مرتکب قتل شده بود."},{"book":"مَرقُس","chapter":"15","verse":"8","text":"از این رو، عده‌ای از جمعیت نزد پیلاتُس رفته، خواهش کردند مانند هر سال یک زندانی را برایشان آزاد سازد."},{"book":"مَرقُس","chapter":"15","verse":"9","text":"پیلاتُس پرسید: «آیا می‌خواهید پادشاه یهود را برایتان آزاد کنم؟»"},{"book":"مَرقُس","chapter":"15","verse":"10","text":"زیرا او فهمیده بود که کاهنان اعظم از روی حسادت عیسی را دستگیر کرده‌اند."},{"book":"مَرقُس","chapter":"15","verse":"11","text":"ولی کاهنان اعظم مردم را تحریک کردند تا به عوض عیسی، آزادی باراباس را بخواهند."},{"book":"مَرقُس","chapter":"15","verse":"12","text":"پیلاتُس پرسید: «اگر باراباس را آزاد کنم، با این شخص که می‌گویید پادشاه یهود است، چه کنم؟»"},{"book":"مَرقُس","chapter":"15","verse":"13","text":"فریاد زدند: «مصلوبش کن!»"},{"book":"مَرقُس","chapter":"15","verse":"14","text":"پیلاتُس پرسید: «چرا؟ مگر چه گناهی کرده است؟» ولی باز فریاد زدند: «مصلوبش کن!»"},{"book":"مَرقُس","chapter":"15","verse":"15","text":"پیلاتُس که از شورش مردم بیمناک بود، و در ضمن می‌خواست ایشان را راضی نگاه دارد، باراباس را برای ایشان آزاد کرد و دستور داد عیسی را پس از شلّاق زدن، ببرند و مصلوب کنند."},{"book":"مَرقُس","chapter":"15","verse":"16","text":"آنگاه سربازان رومی عیسی را به حیاط کاخ فرمانداری بردند و تمام سربازان را جمع کردند."},{"book":"مَرقُس","chapter":"15","verse":"17","text":"سپس ردایی ارغوانی به او پوشاندند و تاجی از خار ساخته، بر سر او گذاشتند."},{"book":"مَرقُس","chapter":"15","verse":"18","text":"آنها در مقابل او تعظیم کرده، می‌گفتند: «درود بر پادشاه یهود!»"},{"book":"مَرقُس","chapter":"15","verse":"19","text":"سپس با چوب بر سرش می‌زدند و بر او آب دهان می‌انداختند و جلوی او زانو زده، با ریشخند او را سجده می‌کردند."},{"book":"مَرقُس","chapter":"15","verse":"20","text":"پس از اینکه از مسخره کردن او خسته شدند، شنل را از دوشش برداشته، لباس خودش را به او پوشانیدند، و او را بردند تا مصلوبش کنند."},{"book":"مَرقُس","chapter":"15","verse":"21","text":"در راه به رهگذری برخوردند که از صحرا به شهر بازمی‌گشت. نام او شمعون اهل قیروان، و پدر اسکندر و روفس بود. سربازان او را وادار کردند صلیب عیسی را بر دوش بگیرد و ببرد."},{"book":"مَرقُس","chapter":"15","verse":"22","text":"سربازان عیسی را به محلی بردند به نام جُلجُتا، که به معنی جمجمه است."},{"book":"مَرقُس","chapter":"15","verse":"23","text":"ایشان به او شرابی مخلوط با مُر15‏:23 «مُر» مادۀ تلخی است که از شیرۀ درختچه‌ای به همین نام گرفته می‌شود. دادند تا بنوشد، اما او نپذیرفت."},{"book":"مَرقُس","chapter":"15","verse":"24","text":"آنگاه او را بر صلیب میخکوب کردند و برای تقسیم جامه‌هایش قرعه انداختند تا ببینند هر یک چه قسمتی نصیبش می‌گردد."},{"book":"مَرقُس","chapter":"15","verse":"25","text":"تقریباً سه ساعت به ظهر مانده بود که او را مصلوب کردند."},{"book":"مَرقُس","chapter":"15","verse":"26","text":"بر تقصیرنامهٔ او نوشتند: «پادشاه یهود.»"},{"book":"مَرقُس","chapter":"15","verse":"27","text":"دو شورشی را نیز با او به صلیب کشیدند، یکی در سمت راست و دیگری در سمت چپ او."},{"book":"مَرقُس","chapter":"15","verse":"28","text":"به این ترتیب، پیشگویی کتب مقدّس به انجام رسید که می‌فرماید: «او از خطاکاران محسوب شد.»15‏:28 آیۀ ۲۸ در برخی از نسخه‌های خطی قدیمی نیامده است."},{"book":"مَرقُس","chapter":"15","verse":"29","text":"کسانی که از آنجا رد می‌شدند، سرهای خود را تکان داده، ریشخندکنان می‌گفتند: «تو که می‌خواستی معبد را خراب کنی و در عرض سه روز آن را باز بسازی،"},{"book":"مَرقُس","chapter":"15","verse":"30","text":"خود را نجات بده و از صلیب پایین بیا!»"},{"book":"مَرقُس","chapter":"15","verse":"31","text":"کاهنان اعظم و علمای دین نیز که در آنجا حضور داشتند، مسخره‌کنان می‌گفتند: «دیگران را نجات می‌داد، اما نمی‌تواند خودش را نجات دهد!"},{"book":"مَرقُس","chapter":"15","verse":"32","text":"بگذار مسیح، پادشاه اسرائیل، همین الان از صلیب پایین بیاید تا ببینیم و به او ایمان بیاوریم!»"},{"book":"مَرقُس","chapter":"15","verse":"33","text":"آن روز، از ظهر تا ساعت سه بعد از ظهر، تاریکی تمام آن سرزمین را فراگرفت."},{"book":"مَرقُس","chapter":"15","verse":"34","text":"در ساعت سه، عیسی با صدای بلند فریاد زد: «ایلوئی، ایلوئی، لَمّا سَبَقتَنی؟»، یعنی «خدای من، خدای من، چرا مرا واگذاشتی؟»"},{"book":"مَرقُس","chapter":"15","verse":"35","text":"بعضی که آنجا ایستاده بودند، تصور کردند که ایلیای نبی را صدا می‌زند."},{"book":"مَرقُس","chapter":"15","verse":"36","text":"یکی از آنان دوید و ظرفی از شراب ترشیده را بر سر یک چوب گذاشت و نزدیک دهان او برد تا بنوشد و گفت: «او را به حال خود بگذاریم و ببینیم که آیا ایلیا می‌آید تا او را پایین بیاورد!»"},{"book":"مَرقُس","chapter":"15","verse":"37","text":"آنگاه عیسی فریاد دیگری برآورد و جان سپرد."},{"book":"مَرقُس","chapter":"15","verse":"38","text":"در این هنگام، پردهٔ معبد از بالا تا پایین دو پاره شد."},{"book":"مَرقُس","chapter":"15","verse":"39","text":"وقتی افسر رومی در پای صلیب، دید که عیسی چگونه جان سپرد، گفت: «واقعاً این مرد پسر خدا بود!»"},{"book":"مَرقُس","chapter":"15","verse":"40","text":"چند زن نیز آنجا بودند که از دور این وقایع را می‌دیدند. در میان ایشان مریم مجدلیه، مریم (مادر یعقوب کوچک و یوشا) و سالومه بودند."},{"book":"مَرقُس","chapter":"15","verse":"41","text":"این زنان هنگامی که عیسی در جلیل بود، او را پیروی و خدمت می‌کردند. بسیاری زنان دیگر نیز که همراه او به اورشلیم آمده بودند، در آنجا حضور داشتند."},{"book":"مَرقُس","chapter":"15","verse":"42","text":"آن روز، روز تهیه، یعنی روز پیش از شبّات بود. نزدیک غروب،"},{"book":"مَرقُس","chapter":"15","verse":"43","text":"شخصی به نام یوسف، اهل رامه، که یکی از اعضای محترم شورای عالی یهود بود و مشتاقانه در انتظار فرا رسیدن ملکوت خدا به سر می‌بُرد، شهامت به خرج داد و نزد پیلاتُس رفت و جسد عیسی را درخواست کرد."},{"book":"مَرقُس","chapter":"15","verse":"44","text":"پیلاتُس که تعجب کرده بود عیسی به این زودی فوت کرده باشد، افسر مسئول را احضار کرد و موضوع را از او جویا شد."},{"book":"مَرقُس","chapter":"15","verse":"45","text":"وقتی آن افسر مرگ عیسی را تأیید کرد، پیلاتُس اجازه داد یوسف پیکر را ببرد."},{"book":"مَرقُس","chapter":"15","verse":"46","text":"یوسف نیز مقداری پارچهٔ کتان خرید و جسد را از بالای صلیب پایین آورد و در آن پیچید و در مقبره‌ای که در صخره تراشیده شده بود، قرار داد. سپس سنگی نیز جلوی درِ مقبره که شبیه غار بود، غلتانید."},{"book":"مَرقُس","chapter":"15","verse":"47","text":"مریم مجدلیه و مریم مادر یوشا نیز آنجا بودند و دیدند جسد عیسی را کجا گذاشتند."}]}