{"data":[{"book":"مَرقُس","chapter":"1","verse":"1","text":"آغازِ اِنجیل عیسی مسیح، پسر خدا:"},{"book":"مَرقُس","chapter":"1","verse":"2","text":"همان‌گونه که در کتاب اشعیای نبی نوشته شده:"},{"book":"مَرقُس","chapter":"1","verse":"3","text":"او صدایی است که در بیابان بانگ بر می‌آوَرَد و می‌گوید: ”راه را برای آمدن خداوند آماده کنید! جاده را برای او هموار سازید!“»1‏:3 اشعیا ۴۰‏:۳ (نسخۀ یونانی)."},{"book":"مَرقُس","chapter":"1","verse":"4","text":"این شخص همان یحیای تعمیددهنده بود که در بیابان ظاهر شده، به مردم موعظه می‌کرد که تعمید بگیرند تا نشان دهند که از گناهانشان دست کشیده‌اند و به سوی خدا بازگشته‌اند تا گناهانشان آمرزیده شود."},{"book":"مَرقُس","chapter":"1","verse":"5","text":"مردم از اورشلیم و از تمام سرزمین یهودیه به آن بیابان می‌شتافتند تا سخنان او را بشنوند. آنان به اعمال و رفتار بد خود اعتراف می‌کردند و از یحیی در رود اردن تعمید می‌گرفتند."},{"book":"مَرقُس","chapter":"1","verse":"6","text":"لباس یحیی از پشم شتر و کمربند او از چرم و خوراکش نیز ملخ و عسل صحرایی بود."},{"book":"مَرقُس","chapter":"1","verse":"7","text":"او به مردم چنین می‌گفت: «به‌زودی شخصی خواهد آمد که از من خیلی بزرگتر است، به طوری که من حتی شایسته نیستم که خم شده بند کفشهایش را باز کنم."},{"book":"مَرقُس","chapter":"1","verse":"8","text":"من شما را با آب تعمید می‌دهم، ولی او شما را به روح‌القدس تعمید خواهد داد.»"},{"book":"مَرقُس","chapter":"1","verse":"9","text":"یکی از همان روزها، عیسی از شهر ناصره، واقع در ایالت جلیل، نزد یحیی رفت و از او در رود اردن تعمید گرفت."},{"book":"مَرقُس","chapter":"1","verse":"10","text":"هنگامی که عیسی از آب بیرون می‌آمد، دید که آسمان باز شد و روح‌القدس به شکل کبوتری فرود آمد و بر او قرار گرفت،"},{"book":"مَرقُس","chapter":"1","verse":"11","text":"و ندایی از آسمان در رسید و گفت: «تو پسر عزیز من هستی که از تو بسیار خشنودم.»"},{"book":"مَرقُس","chapter":"1","verse":"12","text":"بلافاصله پس از این رویداد، روح خدا، عیسی را به بیابان برد."},{"book":"مَرقُس","chapter":"1","verse":"13","text":"او در آنجا چهل روز تنها ماند. فقط حیوانات وحشی با او بودند. در این مدت شیطان او را وسوسه می‌کرد، اما فرشتگان از او مراقبت می‌نمودند."},{"book":"مَرقُس","chapter":"1","verse":"14","text":"مدتی بعد، پس از آنکه یحیی به دستور هیرودیس پادشاه، زندانی شد، عیسی به جلیل آمد تا پیام خدا را به مردم برساند."},{"book":"مَرقُس","chapter":"1","verse":"15","text":"او فرمود: «زمان موعود فرا رسیده است و ملکوت خدا نزدیک شده است. پس، از گناهان خود توبه کنید و به این خبر خوش ایمان بیاورید.»"},{"book":"مَرقُس","chapter":"1","verse":"16","text":"روزی عیسی در کنارۀ دریاچهٔ جلیل قدم می‌زد که شمعون و برادرش آندریاس را دید که تور به دریا می‌انداختند، زیرا شغل هر دو ماهیگیری بود."},{"book":"مَرقُس","chapter":"1","verse":"17","text":"عیسی ایشان را فرا خوانده، گفت: «به دنبال من بیایید و من به شما نشان خواهم داد که چگونه انسان‌ها را برای خدا صید کنید.»"},{"book":"مَرقُس","chapter":"1","verse":"18","text":"ایشان نیز بی‌درنگ تورهای خود را بر زمین گذاشتند و به دنبال او به راه افتادند."},{"book":"مَرقُس","chapter":"1","verse":"19","text":"قدری جلوتر از آنجا، یعقوب و یوحنا، پسران زبدی را دید که در قایق، تورهای ماهیگیری خود را تعمیر می‌کردند."},{"book":"مَرقُس","chapter":"1","verse":"20","text":"ایشان را نیز دعوت کرد تا پیروی‌اش کنند، و ایشان بی‌درنگ پدر خود زبدی را با کارگران گذاشتند و به دنبال او به راه افتادند."},{"book":"مَرقُس","chapter":"1","verse":"21","text":"سپس همگی وارد شهر کَفَرناحوم شدند، و صبح روز شَبّات به کنیسه رفتند. در آنجا عیسی پیغام خدا را برای مردم بیان فرمود."},{"book":"مَرقُس","chapter":"1","verse":"22","text":"مردم از تعلیم او شگفت‌زده شدند، زیرا با قدرت و اقتدار به ایشان تعلیم می‌داد، نه مانند علمای دین."},{"book":"مَرقُس","chapter":"1","verse":"23","text":"در آن کنیسه مردی بود که روح پلید داشت. او با دیدن عیسی ناگهان فریاد برآورد:"},{"book":"مَرقُس","chapter":"1","verse":"24","text":"«ای عیسای ناصری، چرا ما را آسوده نمی‌گذاری؟ آیا آمده‌ای ما را هلاک سازی؟ تو را می‌شناسم. تو قدّوس خدا هستی!»"},{"book":"مَرقُس","chapter":"1","verse":"25","text":"عیسی به آن روح پلید اجازه نداد بیش از این چیزی بگوید، و به او دستور داده، گفت: «ساکت باش! از این مرد بیرون بیا!»"},{"book":"مَرقُس","chapter":"1","verse":"26","text":"همان دم، روح پلید او را به زمین زد، نعره‌ای برآورد و از جسم او خارج شد."},{"book":"مَرقُس","chapter":"1","verse":"27","text":"حیرت همهٔ حاضرین را فرو گرفت؛ ایشان با هیجان به یکدیگر می‌گفتند: «این دیگر چه نوع تعلیم جدیدی است؟ کلام او به قدری قدرت دارد که حتی ارواح پلید نیز از او فرمان می‌برند!»"},{"book":"مَرقُس","chapter":"1","verse":"28","text":"طولی نکشید که خبر کارهای عیسی در سراسر ایالت جلیل پیچید."},{"book":"مَرقُس","chapter":"1","verse":"29","text":"عیسی از کنیسه بیرون آمد، و بی‌درنگ به اتفاق یعقوب و یوحنا به خانهٔ شمعون و آندریاس رفت."},{"book":"مَرقُس","chapter":"1","verse":"30","text":"وقتی به خانه رسیدند، دیدند که مادر زن شمعون تب کرده و خوابیده است؛ فوری به عیسی خبر دادند."},{"book":"مَرقُس","chapter":"1","verse":"31","text":"عیسی به بالین او رفت، دستش را گرفت و او را برخیزاند. همان لحظه تبش قطع شد و برخاست و مشغول پذیرایی گردید."},{"book":"مَرقُس","chapter":"1","verse":"32","text":"شامگاهان، پس از غروب آفتاب، مردم بیماران و دیوزدگان را نزد عیسی آوردند."},{"book":"مَرقُس","chapter":"1","verse":"33","text":"تمام اهالی شهر نیز برای تماشا جلوی در خانه جمع شده بودند."},{"book":"مَرقُس","chapter":"1","verse":"34","text":"عیسی بسیاری را که به بیماریهای گوناگون دچار بودند، شفا بخشید و روحهای پلید بسیاری را از دیوزدگان بیرون کرد، اما به روحهای پلید اجازه نداد چیزی بگویند زیرا او را می‌شناختند."},{"book":"مَرقُس","chapter":"1","verse":"35","text":"صبح روز بعد، وقتی هنوز هوا تاریک بود، عیسی برخاست و تنها به جای خلوتی رفت تا در آنجا دعا کند."},{"book":"مَرقُس","chapter":"1","verse":"36","text":"کمی بعد شمعون با سایرین به جستجوی او رفتند."},{"book":"مَرقُس","chapter":"1","verse":"37","text":"وقتی او را یافتند، گفتند: «همه به دنبال شما می‌گردند.»"},{"book":"مَرقُس","chapter":"1","verse":"38","text":"ولی عیسی در جواب ایشان فرمود: «باید به شهرهای دیگر هم بروم، تا به اهالی آنجا نیز پیغامم را برسانم، چون به خاطر همین آمده‌ام.»"},{"book":"مَرقُس","chapter":"1","verse":"39","text":"پس در تمام ایالت جلیل سفر کرد و در کنیسه‌ها به تعلیم و راهنمایی مردم پرداخت و ارواح پلید را از دیوانه‌ها بیرون کرد."},{"book":"مَرقُس","chapter":"1","verse":"40","text":"روزی یک جذامی آمده، نزد عیسی زانو زد و التماس‌کنان گفت: «اگر بخواهی، می‌توانی مرا شفا ببخشی و پاک سازی.»"},{"book":"مَرقُس","chapter":"1","verse":"41","text":"عیسی دلش برای او سوخت، پس دست بر او گذاشته، فرمود: «البته که می‌خواهم؛ شفا بیاب!»"},{"book":"مَرقُس","chapter":"1","verse":"42","text":"همان لحظه جذام او برطرف شد و شفا یافت."},{"book":"مَرقُس","chapter":"1","verse":"43","text":"هنگامی که عیسی او را مرخص می‌نمود، با تأکید زیاد به او فرمود:"},{"book":"مَرقُس","chapter":"1","verse":"44","text":"«مواظب باش که در این باره چیزی به کسی نگویی؛ بلکه نزد کاهن برو تا تو را معاینه کند. آنچه را هم که موسی برای جذامی‌های شفا یافته تعیین کرده، با خودت ببر تا به همه ثابت شود که شفا یافته‌ای.»"},{"book":"مَرقُس","chapter":"1","verse":"45","text":"اما او همان‌طور که می‌رفت، فریاد می‌زد که شفا یافته است. در نتیجه، مردم دور عیسی جمع شدند، به طوری که از آن به بعد دیگر نتوانست آزادانه وارد شهری شود. او مجبور بود پس از آن در جاهای دورافتادۀ بیرون شهر بماند، ولی مردم از همه جا نزد او می‌شتافتند."}]}