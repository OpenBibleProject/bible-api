{"data":[{"book":"مَرقُس","chapter":"16","verse":"1","text":"عصر روز شَبّات، در پایان روز استراحت، مریم مجدلیه، سالومه و مریم مادر یعقوب داروهای معطر خریدند تا مطابق رسم یهود، پیکر عیسی را با آن معطر سازند."},{"book":"مَرقُس","chapter":"16","verse":"2","text":"روز بعد که یکشنبه بود، صبح زود پیش از طلوع آفتاب، رهسپار مقبره شدند."},{"book":"مَرقُس","chapter":"16","verse":"3","text":"در بین راه از همدیگر می‌پرسیدند: «چه کسی سنگ را برای ما از جلوی مقبره می‌غلتاند؟»"},{"book":"مَرقُس","chapter":"16","verse":"4","text":"اما وقتی به مقبره رسیدند، دیدند که آن سنگ بزرگ از جلوی مقبره به کناری غلتانیده شده است."},{"book":"مَرقُس","chapter":"16","verse":"5","text":"پس وارد مقبره که شبیه غار بود شدند و دیدند مرد جوانی با جامۀ سفید در طرف راست قبر نشسته است. زنان مات و مبهوت شدند."},{"book":"مَرقُس","chapter":"16","verse":"6","text":"ولی فرشته به ایشان گفت: «نترسید. مگر به دنبال عیسای ناصری نمی‌گردید که بر صلیب کشته شد؟ او اینجا نیست. او برخاسته و زنده شده است! نگاه کنید! این هم جایی که پیکرش را گذاشته بودند!"},{"book":"مَرقُس","chapter":"16","verse":"7","text":"اکنون بروید و به شاگردان او و پطرس بگویید که او پیش از شما به جلیل می‌رود تا شما را در آنجا ببیند، درست همان‌طور که پیش از مرگ به شما گفته بود.»"},{"book":"مَرقُس","chapter":"16","verse":"8","text":"زنان هراسان و متحیّر، از مقبره بیرون رفتند و گریختند. ایشان چنان ترسان بودند که نتوانستند به کسی چیزی بگویند."},{"book":"مَرقُس","chapter":"16","verse":"9","text":"عیسی روز یکشنبه صبح زود، از میان مردگان برخاست. اولین کسی که او را دید، مریم مجدلیه بود، که عیسی هفت روح پلید را از او بیرون کرده بود."},{"book":"مَرقُس","chapter":"16","verse":"10","text":"او نیز رفت و به شاگردان عیسی که گریان و پریشانحال بودند، خبر داد."},{"book":"مَرقُس","chapter":"16","verse":"11","text":"اما آنها وقتی شنیدند که عیسی زنده شده و مریم او را دیده است، باور نکردند."},{"book":"مَرقُس","chapter":"16","verse":"12","text":"تا اینکه عصر همان روز، عیسی با ظاهری متفاوت خود را به دو نفر از ایشان نشان داد. آنان از شهر اورشلیم به سوی یکی از دهات اطراف می‌رفتند."},{"book":"مَرقُس","chapter":"16","verse":"13","text":"ایشان شتابان به اورشلیم بازگشتند و به دیگران خبر دادند. ولی باز هیچ‌کس حرفشان را باور نکرد."},{"book":"مَرقُس","chapter":"16","verse":"14","text":"در آخر عیسی به آن یازده شاگرد، به‌هنگام صرف خوراک ظاهر شد و ایشان را به خاطر بی‌ایمانی و ناباوری سماجت‌آلودشان سرزنش کرد، زیرا گفته‌های کسانی را که او را بعد از رستاخیزش دیده بودند، باور نکرده بودند."},{"book":"مَرقُس","chapter":"16","verse":"15","text":"سپس به ایشان گفت: «حال باید به سراسر دنیا بروید و پیغام انجیل را به مردم برسانید."},{"book":"مَرقُس","chapter":"16","verse":"16","text":"کسانی که ایمان بیاورند و تعمید بگیرند، نجات می‌یابند، اما کسانی که ایمان نیاورند، داوری خواهند شد."},{"book":"مَرقُس","chapter":"16","verse":"17","text":"«کسانی که ایمان می‌آورند، با قدرت من، ارواح پلید را از مردم بیرون خواهند کرد و به زبانهای تازه سخن خواهند گفت."},{"book":"مَرقُس","chapter":"16","verse":"18","text":"مارها را برخواهند داشت و در امان خواهند بود، و اگر زهر کشنده‌ای نیز بخورند آسیبی نخواهند دید، و دست بر بیماران خواهند گذاشت و ایشان را شفا خواهند بخشید.»"},{"book":"مَرقُس","chapter":"16","verse":"19","text":"چون خداوندْ عیسی سخنان خود را به پایان رساند، به آسمان بالا برده شد و به دست راست خدا نشست."},{"book":"مَرقُس","chapter":"16","verse":"20","text":"پس شاگردان به همه جا رفته، پیغام انجیل را به همه می‌رساندند. خداوند نیز با ایشان کار می‌کرد و با معجزاتی که عطا می‌فرمود، پیغام ایشان را ثابت می‌کرد."}]}