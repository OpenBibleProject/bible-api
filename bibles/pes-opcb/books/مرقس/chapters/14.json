{"data":[{"book":"مَرقُس","chapter":"14","verse":"1","text":"دو روز به عید پِسَح مانده بود. در ایام این عید، یهودیان فقط نان فطیر می‌خوردند. کاهنان اعظم و علمای دین هنوز در پی فرصت می‌گشتند تا عیسی را بی‌سر و صدا دستگیر کنند و بکشند."},{"book":"مَرقُس","chapter":"14","verse":"2","text":"ولی می‌گفتند: «در روزهای عید نمی‌توان این کار را کرد مبادا مردم سر به شورش بگذارند.»"},{"book":"مَرقُس","chapter":"14","verse":"3","text":"در این هنگام، عیسی در بیت‌عنیا در خانهٔ شمعون جذامی میهمان بود. وقت شام، زنی با یک شیشه عطر گرانبها از سُنبُل خالص وارد شد و شیشه را باز کرد و عطر را بر سر عیسی ریخت."},{"book":"مَرقُس","chapter":"14","verse":"4","text":"بعضی از حضار از این عمل ناراحت شده، به یکدیگر گفتند: «افسوس! چرا عطر به این گرانی به‌هدر رفت؟"},{"book":"مَرقُس","chapter":"14","verse":"5","text":"می‌شد آن را به سیصد سکۀ نقره بفروشیم و پولش را به فقرا بدهیم.» به این ترتیب، آن زن را سخت سرزنش کردند."},{"book":"مَرقُس","chapter":"14","verse":"6","text":"ولی عیسی گفت: «کاری به کار او نداشته باشید! چرا او را آزار می‌دهید؟ او کار نیکویی در حق من کرده است."},{"book":"مَرقُس","chapter":"14","verse":"7","text":"فقرا همیشه دور و بر شما هستند، هرگاه بخواهید می‌توانید کمکشان کنید. ولی من مدت زیادی با شما نخواهم بود."},{"book":"مَرقُس","chapter":"14","verse":"8","text":"این زن هر چه از دستش برمی‌آمد، انجام داد. در واقع بدن مرا پیشاپیش برای دفن، تدهین کرد."},{"book":"مَرقُس","chapter":"14","verse":"9","text":"براستی به شما می‌گویم، در هر نقطهٔ جهان که انجیل موعظه شود، خدمتی نیز که این زن به من کرد، ذکر خواهد شد.»"},{"book":"مَرقُس","chapter":"14","verse":"10","text":"آنگاه یهودای اسخریوطی که یکی از دوازده شاگرد بود، نزد کاهنان اعظم رفت تا عیسی را به ایشان تسلیم کند."},{"book":"مَرقُس","chapter":"14","verse":"11","text":"کاهنان وقتی دانستند به چه منظور آمده است، بسیار شاد شدند و به او وعدۀ پول دادند. او نیز در پی فرصت می‌گشت تا عیسی را به ایشان تسلیم کند."},{"book":"مَرقُس","chapter":"14","verse":"12","text":"در روز اول عید فطیر که در آن برۀ پِسَح را قربانی می‌کردند، شاگردان عیسی پرسیدند: «کجا می‌خواهی برایت تدارک ببینیم تا شام پِسَح را بخوری؟»"},{"book":"مَرقُس","chapter":"14","verse":"13","text":"عیسی دو نفر از ایشان را به اورشلیم فرستاد تا شام را حاضر کنند و گفت: «وقتی داخل شهر شوید، مردی با کوزه‌ای آب در دست به شما بر می‌خورد. به دنبال او بروید."},{"book":"مَرقُس","chapter":"14","verse":"14","text":"به هر خانه‌ای که داخل شد، به صاحب آن خانه بگویید، ”استادمان ما را فرستاده است تا اتاقی را که برای ما حاضر کرده‌ای تا امشب شام پِسَح را بخوریم، به ما نشان دهی.“"},{"book":"مَرقُس","chapter":"14","verse":"15","text":"او شما را به بالاخانه، به یک اتاق بزرگ و مفروش و آماده خواهد برد. شام را همان جا تدارک ببینید.»"},{"book":"مَرقُس","chapter":"14","verse":"16","text":"پس آن دو شاگرد به شهر رفتند و همه چیز را همان‌طور که عیسی گفته بود یافتند و شام پسَح را در آنجا تدارک دیدند."},{"book":"مَرقُس","chapter":"14","verse":"17","text":"هنگام شب، عیسی و بقیهٔ شاگردان رسیدند."},{"book":"مَرقُس","chapter":"14","verse":"18","text":"وقتی دور سفره نشستند، عیسی گفت: «براستی به شما می‌گویم که یکی از شما به من خیانت خواهد کرد. بله، یکی از خود شما که اینجا با من شام می‌خورد.»"},{"book":"مَرقُس","chapter":"14","verse":"19","text":"همه از این سخن غمگین شدند و یکی پس از دیگری از او پرسیدند: «من که آن شخص نیستم؟»"},{"book":"مَرقُس","chapter":"14","verse":"20","text":"عیسی جواب داد: «یکی از شما دوازده نفر است، همان که نان خود را با من در این کاسه فرو می‌بَرَد."},{"book":"مَرقُس","chapter":"14","verse":"21","text":"پسر انسان14‏:21 اصطلاح «پسر انسان» یکی از عنوان‌هایی است که عیسی برای خود به‌کار می‌بُرد. باید بمیرد، همان‌طور که در کتب مقدّس دربارۀ او نوشته شده است. اما وای به حال آنکه او را تسلیم دشمن می‌کند. برای او بهتر می‌بود که هرگز به دنیا نمی‌آمد.»"},{"book":"مَرقُس","chapter":"14","verse":"22","text":"وقتی شام می‌خوردند، عیسی نان را برداشت و شکر نمود؛ سپس آن را تکه‌تکه کرد و به شاگردان داد و فرمود: «بگیرید، این بدن من است.»"},{"book":"مَرقُس","chapter":"14","verse":"23","text":"پس از آن جام شراب را برداشت، شکر کرد و به ایشان داد و همه از آن نوشیدند."},{"book":"مَرقُس","chapter":"14","verse":"24","text":"آنگاه به ایشان فرمود: «این خون من است که با آن، پیمان جدید میان خدا و قومش را مهر می‌کنم. خون من در راه بسیاری ریخته می‌شود."},{"book":"مَرقُس","chapter":"14","verse":"25","text":"براستی به شما می‌گویم که دیگر از این محصول انگور نخواهم نوشید تا روزی که آن را در ملکوت خدا، تازه بنوشم.»"},{"book":"مَرقُس","chapter":"14","verse":"26","text":"سپس سرودی خواندند و به سوی کوه زیتون به راه افتادند."},{"book":"مَرقُس","chapter":"14","verse":"27","text":"آنگاه عیسی به ایشان فرمود: «همهٔ شما مرا تنها می‌گذارید. چون در کتب مقدّس نوشته شده که خدا چوپان را می‌زند و گوسفندان پراکنده می‌شوند.14‏:27 زکریا ۱۳‏:۷."},{"book":"مَرقُس","chapter":"14","verse":"28","text":"اما پس از زنده شدنم، به جلیل خواهم رفت و شما را در آنجا خواهم دید.»"},{"book":"مَرقُس","chapter":"14","verse":"29","text":"پطرس گفت: «حتی اگر همه تو را تنها بگذارند، من از کنارت دور نخواهم شد.»"},{"book":"مَرقُس","chapter":"14","verse":"30","text":"عیسی به او گفت: «باور کن که همین امشب، پیش از آنکه خروس دو بار بانگ بزند، تو سه بار مرا انکار کرده، خواهی گفت که مرا نمی‌شناسی!»"},{"book":"مَرقُس","chapter":"14","verse":"31","text":"ولی پطرس گفت: «حتی اگر لازم باشد، با تو خواهم مرد، ولی هرگز تو را انکار نخواهم کرد!» بقیه شاگردان نیز چنین گفتند."},{"book":"مَرقُس","chapter":"14","verse":"32","text":"سپس به یک باغ زیتون رسیدند، که به باغ جتسیمانی معروف بود. عیسی به شاگردان خود گفت: «شما اینجا بنشینید تا من بروم دعا کنم.»"},{"book":"مَرقُس","chapter":"14","verse":"33","text":"او پطرس، یعقوب و یوحنا را نیز با خود برد. در حالی که پریشانی و اضطراب وجود او را فرا گرفته بود،"},{"book":"مَرقُس","chapter":"14","verse":"34","text":"به ایشان گفت: «از شدت حزن و اندوه، در آستانۀ مرگ هستم. شما همین‌جا بمانید و با من بیدار باشید.»"},{"book":"مَرقُس","chapter":"14","verse":"35","text":"سپس کمی دورتر رفت و بر زمین افتاده، دعا کرد که اگر ممکن باشد از رنج و عذابی که برایش مقدر است، دور بماند."},{"book":"مَرقُس","chapter":"14","verse":"36","text":"او دعا کرده، گفت: «اَبّا، ای پدر، هر کاری نزد تو امکان‌پذیر است. پس این جام رنج و عذاب را از مقابل من بردار. اما خواست تو را می‌خواهم، نه خواست خود را.»"},{"book":"مَرقُس","chapter":"14","verse":"37","text":"آنگاه نزد آن سه شاگرد برگشت و دید که در خوابند. پس به پطرس گفت: «شمعون! خوابی؟ نتوانستی حتی یک ساعت با من بیدار بمانی؟"},{"book":"مَرقُس","chapter":"14","verse":"38","text":"بیدار بمانید و دعا کنید تا وسوسه بر شما غلبه نکند. روحْ تمایل دارد، اما جسم ضعیف است.»"},{"book":"مَرقُس","chapter":"14","verse":"39","text":"باز رفت و همان دعا را کرد."},{"book":"مَرقُس","chapter":"14","verse":"40","text":"وقتی بازگشت، دید که هنوز در خوابند، چون نمی‌توانستند پلکهایشان را باز نگاه دارند و نمی‌دانستند چه بگویند."},{"book":"مَرقُس","chapter":"14","verse":"41","text":"وقتی برای بار سوم برگشت، گفت: «آیا هنوز در خوابید و استراحت می‌کنید؟ بس است! اکنون زمان مقرر فرا رسیده است و پسر انسان در چنگ بدکاران گرفتار می‌شود."},{"book":"مَرقُس","chapter":"14","verse":"42","text":"برخیزید، باید برویم. نگاه کنید، این هم تسلیم کنندۀ من!»"},{"book":"مَرقُس","chapter":"14","verse":"43","text":"سخن عیسی هنوز به پایان نرسیده بود که یهودا، یکی از دوازده شاگرد عیسی، از راه رسید؛ عده‌ای بسیار نیز با شمشیر و چوب و چماق او را همراهی می‌کردند. آنان از طرف کاهنان اعظم و سران قوم یهود آمده بودند."},{"book":"مَرقُس","chapter":"14","verse":"44","text":"تسلیم‌کنندۀ او یهودا، به همراهان خود گفته بود: «هر که را ببوسم، همان است؛ او را بگیرید.»"},{"book":"مَرقُس","chapter":"14","verse":"45","text":"پس به محض اینکه یهودا رسید، نزد عیسی رفت و گفت: «استاد!» و او را بوسید."},{"book":"مَرقُس","chapter":"14","verse":"46","text":"آنان نیز عیسی را گرفتند و محکم بستند تا ببرند."},{"book":"مَرقُس","chapter":"14","verse":"47","text":"ولی یکی از آنان که همراه عیسی بود، شمشیر خود را کشید و با یک ضربه، گوش غلام کاهن اعظم را برید."},{"book":"مَرقُس","chapter":"14","verse":"48","text":"عیسی گفت: «مگر من دزد فراری هستم که با چوب و چماق و شمشیر به سراغم آمده‌اید؟"},{"book":"مَرقُس","chapter":"14","verse":"49","text":"چرا در معبد مرا نگرفتید؟ من که هر روز در آنجا بودم و تعلیم می‌دادم. ولی لازم است تمام اینها اتفاق بیفتد تا پیشگویی کلام خدا جامۀ عمل بپوشد.»"},{"book":"مَرقُس","chapter":"14","verse":"50","text":"در این گیرودار، تمام شاگردان او را تنها گذاشته، فرار کردند."},{"book":"مَرقُس","chapter":"14","verse":"51","text":"جوانی نیز از پشت سرشان می‌آمد که فقط پارچه‌ای بر خود انداخته بود. چون کوشیدند او را بگیرند،"},{"book":"مَرقُس","chapter":"14","verse":"52","text":"پارچه را در دست آنها رها کرد و عریان پا به فرار گذاشت."},{"book":"مَرقُس","chapter":"14","verse":"53","text":"پس عیسی را به خانهٔ کاهن اعظم بردند. بی‌درنگ، تمام کاهنان اعظم و مشایخ و علمای دین در آنجا جمع شدند."},{"book":"مَرقُس","chapter":"14","verse":"54","text":"پطرس نیز از دور به دنبال عیسی می‌آمد تا وارد خانهٔ کاهن اعظم شد و میان سربازان، کنار آتش نشست."},{"book":"مَرقُس","chapter":"14","verse":"55","text":"در داخل خانه، کاهنان اعظم و اعضای شورای عالی یهود سعی می‌کردند علیه عیسی مدرکی به دست آورند تا بتوانند به مرگ محکومش کنند، اما موفق نشدند مدرکی علیه او بیابند."},{"book":"مَرقُس","chapter":"14","verse":"56","text":"چند نفر نیز شهادت دروغ دادند ولی گفته‌هایشان با هم یکسان نبود."},{"book":"مَرقُس","chapter":"14","verse":"57","text":"سرانجام، بعضی برخاسته، به دروغ علیه او شهادت داده، گفتند:"},{"book":"مَرقُس","chapter":"14","verse":"58","text":"«ما شنیدیم که می‌گفت من این معبد را که با دست انسان ساخته شده است، خراب می‌کنم و بدون کمک دست انسان، در عرض سه روز، معبدی دیگر می‌سازم.»"},{"book":"مَرقُس","chapter":"14","verse":"59","text":"ولی این تهمت نیز به جایی نرسید."},{"book":"مَرقُس","chapter":"14","verse":"60","text":"آنگاه کاهن اعظم در حضور شورای عالی برخاست و از عیسی پرسید: «خوب، چه می‌گویی؟ آیا آنچه می‌گویند صحت دارد؟»"},{"book":"مَرقُس","chapter":"14","verse":"61","text":"عیسی خاموش ماند و پاسخی نداد. پس کاهن اعظم پرسید: «آیا تو مسیح، پسر خدای متبارک هستی؟»"},{"book":"مَرقُس","chapter":"14","verse":"62","text":"عیسی گفت: «هستم، و پسر انسان را خواهید دید که به دست راست خدا نشسته، بر ابرهای آسمان می‌آید.»"},{"book":"مَرقُس","chapter":"14","verse":"63","text":"کاهن اعظم یقۀ لباس خود را درید و فریاد زد: «دیگر چه نیاز به شاهد داریم؟"},{"book":"مَرقُس","chapter":"14","verse":"64","text":"خودتان شنیدید که کفر گفت. چه رأی می‌دهید؟» همگی فتوا دادند که باید بمیرد."},{"book":"مَرقُس","chapter":"14","verse":"65","text":"آنگاه برخی از آنها بر صورتش آب دهان می‌انداختند و چشمانش را می‌بستند و به صورتش سیلی می‌زدند و با ریشخند می‌گفتند: «نبوّت کن!» نگهبانان نیز به‌هنگام بردنش، او را می‌زدند."},{"book":"مَرقُس","chapter":"14","verse":"66","text":"اما پطرس هنوز پایین، در حیاط بود. در آن حال، یکی از کنیزان کاهن اعظم نیز به آنجا آمد"},{"book":"مَرقُس","chapter":"14","verse":"67","text":"و او را دید که کنار آتش خود را گرم می‌کند؛ پس به او خیره شد و گفت: «مثل اینکه تو هم با عیسای ناصری بودی!»"},{"book":"مَرقُس","chapter":"14","verse":"68","text":"پطرس انکار کرد و گفت: «نمی‌دانم چه می‌گویی!» و به گوشهٔ دیگر حیاط رفت."},{"book":"مَرقُس","chapter":"14","verse":"69","text":"آن کنیز دوباره پطرس را دید و به دیگران گفت: «او را می‌بینید؟ او هم یکی از آنهاست!»"},{"book":"مَرقُس","chapter":"14","verse":"70","text":"باز پطرس انکار کرد."},{"book":"مَرقُس","chapter":"14","verse":"71","text":"پطرس لعنت کرد و قسم خورد که من او را نمی‌شناسم."},{"book":"مَرقُس","chapter":"14","verse":"72","text":"بار دوم خروس بانگ زد و پطرس گفتهٔ عیسی را به یاد آورد که به او گفته بود: «پیش از آنکه خروس دو بار بانگ بزند، تو سه بار مرا انکار خواهی کرد.» پس سخت اندوهگین شد و گریست."}]}