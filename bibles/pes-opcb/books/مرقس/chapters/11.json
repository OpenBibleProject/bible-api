{"data":[{"book":"مَرقُس","chapter":"11","verse":"1","text":"هنگامی که به حوالی اورشلیم، به نزدیکی بیت‌فاجی و بیت‌عنیا واقع در کوه زیتون رسیدند، عیسی دو نفر از شاگردان خود را جلوتر فرستاد"},{"book":"مَرقُس","chapter":"11","verse":"2","text":"و به ایشان فرمود: «به دهکده‌ای که در مقابل شماست بروید. هنگامی که وارد شدید، کرّهٔ الاغی را خواهید دید که بسته‌اند. تا به حال کسی بر آن سوار نشده است. آن را باز کنید و به اینجا بیاورید."},{"book":"مَرقُس","chapter":"11","verse":"3","text":"و اگر کسی پرسید: ”چه می‌کنید؟“ بگویید: ”خداوند لازمش دارد و بی‌درنگ آن را پس خواهد فرستاد.“»"},{"book":"مَرقُس","chapter":"11","verse":"4","text":"آن دو شاگرد رفتند و کره الاغ را یافتند که در کوچه‌ای، کنار درِ خانه‌ای بسته شده بود. وقتی کره را باز می‌کردند،"},{"book":"مَرقُس","chapter":"11","verse":"5","text":"عده‌ای که در آن نزدیکی ایستاده بودند، پرسیدند: «چه می‌کنید؟ چرا کره را باز می‌کنید؟»"},{"book":"مَرقُس","chapter":"11","verse":"6","text":"پس آنچه عیسی فرموده بود، گفتند. آنان نیز اجازه دادند که کره را ببرند."},{"book":"مَرقُس","chapter":"11","verse":"7","text":"کُرّه را نزد عیسی آوردند و شاگردان رداهای خود را بر پشت آن انداختند تا او سوار شود."},{"book":"مَرقُس","chapter":"11","verse":"8","text":"عدۀ زیادی از مردم نیز رداهای خود را در مقابل او، روی جاده پهن می‌کردند و عده‌ای نیز شاخه‌هایی را که در مزارع بریده بودند، جلوی او روی جاده پهن می‌کردند."},{"book":"مَرقُس","chapter":"11","verse":"9","text":"مردم از هر سو او را احاطه کرده بودند و فریاد برمی‌آوردند:"},{"book":"مَرقُس","chapter":"11","verse":"10","text":"«مبارک است سلطنت پدر ما داوود که فرا می‌رسد!»"},{"book":"مَرقُس","chapter":"11","verse":"11","text":"به این ترتیب، عیسی وارد اورشلیم شد و به معبد رفت. او با دقت همه چیز را زیر نظر گرفت و بیرون آمد. هنگام غروب، شهر را ترک گفت و همراه دوازده شاگرد خود به بیت‌عنیا رفت."},{"book":"مَرقُس","chapter":"11","verse":"12","text":"صبح روز بعد، هنگامی که از بیت‌عنیا برمی‌گشتند، عیسی گرسنه شد."},{"book":"مَرقُس","chapter":"11","verse":"13","text":"کمی دورتر درخت انجیری دید که برگ داشت؛ پس به طرف آن رفت تا شاید انجیری پیدا کند. اما جز برگ چیز دیگری بر درخت نیافت، چون هنوز فصل میوه نرسیده بود."},{"book":"مَرقُس","chapter":"11","verse":"14","text":"عیسی به درخت فرمود: «باشد که دیگر هرگز کسی از تو میوه نخورد!» و شاگردانش این را شنیدند."},{"book":"مَرقُس","chapter":"11","verse":"15","text":"هنگامی که بار دیگر وارد اورشلیم شدند، عیسی به معبد رفت و آنانی را که در آنجا مشغول خرید و فروش بودند، بیرون راند و بساط صرافان و کبوترفروشان را واژگون ساخت،"},{"book":"مَرقُس","chapter":"11","verse":"16","text":"و نگذاشت کسی با کالایی وارد محوطهٔ معبد شود."},{"book":"مَرقُس","chapter":"11","verse":"17","text":"سپس به مردم گفت: «در کتب مقدّس نوشته شده که ”خانهٔ من خانهٔ دعا برای همۀ قومها خوانده خواهد شد“، اما شما آن را لانۀ دزدان ساخته‌اید.»"},{"book":"مَرقُس","chapter":"11","verse":"18","text":"هنگامی که کاهنان اعظم و علمای دین از کار عیسی باخبر شدند، در پی فرصت برای کشتن او برآمدند. اما از او می‌ترسیدند، زیرا همه از تعالیم او شگفت‌زده بودند."},{"book":"مَرقُس","chapter":"11","verse":"19","text":"عصر آن روز، مانند روزهای دیگر از شهر بیرون رفتند."},{"book":"مَرقُس","chapter":"11","verse":"20","text":"صبح روز بعد، وقتی به اورشلیم بازمی‌گشتند، شاگردان درخت انجیر را دیدند که از ریشه خشک شده است."},{"book":"مَرقُس","chapter":"11","verse":"21","text":"پطرس به خاطر آورد که عیسی روز قبل، درخت را نفرین کرده بود. پس با تعجب گفت: «استاد نگاه کنید! درخت انجیری که نفرین کردید، خشک شده است!»"},{"book":"مَرقُس","chapter":"11","verse":"22","text":"عیسی گفت: «به خدا ایمان داشته باشید."},{"book":"مَرقُس","chapter":"11","verse":"23","text":"براستی به شما می‌گویم: اگر کسی به این کوه بگوید، ”از جا کنده شو و به دریا افکنده شو“، و در دل خود شک نکند، بلکه ایمان داشته باشد که آنچه می‌گوید روی خواهد داد، برای او انجام خواهد شد."},{"book":"مَرقُس","chapter":"11","verse":"24","text":"خوب گوش کنید: هر چه در دعا بخواهید، ایمان داشته باشید که آن را یافته‌اید، و از آنِ شما خواهد بود."},{"book":"مَرقُس","chapter":"11","verse":"25","text":"«ولی وقتی دعا می‌کنید، اگر نسبت به کسی کینه‌ای در دل دارید، او را ببخشید، تا پدر آسمانی شما نیز گناهان شما را ببخشد."},{"book":"مَرقُس","chapter":"11","verse":"26","text":"امّا اگر شما نبخشید، پدر آسمانی شما نیز گناهان شما را نخواهد بخشید.»11‏:26 آیۀ ۲۶ در برخی از نسخه‌های خطی قدیمی نیامده است."},{"book":"مَرقُس","chapter":"11","verse":"27","text":"آنها بار دیگر وارد اورشلیم شدند. به محض اینکه عیسی قدم به معبد گذاشت، کاهنان اعظم و علمای دین و مشایخ دور او را گرفتند"},{"book":"مَرقُس","chapter":"11","verse":"28","text":"و پرسیدند: «با چه اختیاری همۀ این کارها را انجام می‌دهی؟ چه کسی حق انجام آنها را به تو داده است؟»"},{"book":"مَرقُس","chapter":"11","verse":"29","text":"عیسی فرمود: «من به شرطی جواب شما را می‌دهم که اول به سؤال من جواب دهید."},{"book":"مَرقُس","chapter":"11","verse":"30","text":"آیا اقتدار یحیی برای تعمید دادن مردم از آسمان بود یا از انسان؟ جواب مرا بدهید.»"},{"book":"مَرقُس","chapter":"11","verse":"31","text":"ایشان درباره این موضوع با یکدیگر مشورت کرده، گفتند: «اگر بگوییم از سوی خدا فرستاده شده بود، خود را به دام انداخته‌ایم، زیرا خواهد پرسید: پس چرا به او ایمان نیاوردید؟"},{"book":"مَرقُس","chapter":"11","verse":"32","text":"و اگر بگوییم از انسان بود، ممکن است مردم علیه ما قیام کنند.» زیرا همۀ مردم یحیی را پیامبری راستین می‌دانستند."},{"book":"مَرقُس","chapter":"11","verse":"33","text":"سرانجام گفتند: «ما نمی‌دانیم!»"}]}