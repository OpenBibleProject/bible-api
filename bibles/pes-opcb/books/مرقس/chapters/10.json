{"data":[{"book":"مَرقُس","chapter":"10","verse":"1","text":"عیسی از کَفَرناحوم به طرف سرزمین یهودیه و قسمت شرقی رود اردن رفت. باز عدهٔ زیادی در آنجا نزد او گرد آمدند و او نیز طبق عادت خود، به تعلیم ایشان پرداخت."},{"book":"مَرقُس","chapter":"10","verse":"2","text":"آنگاه بعضی از فریسیان پیش آمدند تا با بحث و گفتگو، او را غافلگیر کنند. پس به عیسی گفتند: «آیا مرد اجازه دارد زن خود را طلاق دهد؟»"},{"book":"مَرقُس","chapter":"10","verse":"3","text":"عیسی نیز از ایشان پرسید: «موسی در مورد طلاق چه دستوری داده است؟»"},{"book":"مَرقُس","chapter":"10","verse":"4","text":"جواب دادند: «موسی اجازه داده که مرد طلاقنامه‌ای بنویسد و زن خود را رها کند.»"},{"book":"مَرقُس","chapter":"10","verse":"5","text":"عیسی فرمود: «موسی به علّت سنگدلی شما این حکم را صادر کرد."},{"book":"مَرقُس","chapter":"10","verse":"6","text":"اما در ابتدای آفرینش، خدا ”ایشان را مرد و زن آفرید.“"},{"book":"مَرقُس","chapter":"10","verse":"7","text":"و ”به این سبب است که مرد از پدر و مادر خود جدا می‌شود و به زن خود می‌پیوندد،"},{"book":"مَرقُس","chapter":"10","verse":"8","text":"و آن دو یک تن می‌شوند“.10‏:8 پیدایش ۲‏:۲۴. بنابراین، از آن پس دیگر دو تن نیستند بلکه یک تن."},{"book":"مَرقُس","chapter":"10","verse":"9","text":"پس آنچه را خدا پیوست، انسان جدا نکند.»"},{"book":"مَرقُس","chapter":"10","verse":"10","text":"بعداً وقتی عیسی در خانه تنها بود، شاگردانش بار دیگر سر صحبت را دربارهٔ همین موضوع باز کردند."},{"book":"مَرقُس","chapter":"10","verse":"11","text":"عیسی به ایشان فرمود: «هر که زن خود را طلاق دهد و با زن دیگری ازدواج کند، نسبت به زن خود مرتکب زنا شده است."},{"book":"مَرقُس","chapter":"10","verse":"12","text":"همچنین اگر زنی از شوهرش جدا شود و با مرد دیگری ازدواج کند، او نیز مرتکب زنا شده است.»"},{"book":"مَرقُس","chapter":"10","verse":"13","text":"مردم کودکان خود را نزد عیسی آوردند تا بر سر ایشان دست بگذارد و برکتشان دهد. اما شاگردان عیسی آنها را برای این کار سرزنش کردند."},{"book":"مَرقُس","chapter":"10","verse":"14","text":"ولی وقتی عیسی رفتار شاگردان را دید، ناراحت شد و به ایشان گفت: «بگذارید کودکان نزد من بیایند و مانع ایشان نشوید. زیرا ملکوت خدا مال کسانی است که مانند این کودکان هستند."},{"book":"مَرقُس","chapter":"10","verse":"15","text":"براستی به شما می‌گویم که هر که ملکوت خدا را مانند یک کودک نپذیرد، هرگز به آن داخل نخواهد شد.»"},{"book":"مَرقُس","chapter":"10","verse":"16","text":"آنگاه بچه‌ها را در آغوش گرفت و دست بر سر ایشان گذاشت و آنان را برکت داد."},{"book":"مَرقُس","chapter":"10","verse":"17","text":"وقتی عیسی عازم سفر بود، شخصی با عجله آمده، نزد او زانو زد و پرسید: «ای استاد نیکو، چه باید بکنم تا زندگی جاوید نصیبم شود؟»"},{"book":"مَرقُس","chapter":"10","verse":"18","text":"عیسی از او پرسید: «چرا مرا نیکو می‌خوانی؟ هیچ‌کس نیکو نیست، جز خدا!"},{"book":"مَرقُس","chapter":"10","verse":"19","text":"و اما در مورد سؤالت، خودت که احکام را می‌دانی: قتل نکن، زنا نکن، دزدی نکن، شهادت دروغ نده، کسی را فریب نده و پدر و مادر خود را گرامی بدار.»"},{"book":"مَرقُس","chapter":"10","verse":"20","text":"مرد جواب داد: «همۀ این احکام را از کودکی انجام داده‌ام.»"},{"book":"مَرقُس","chapter":"10","verse":"21","text":"عیسی نگاهی گرم و پر محبت به او کرد و فرمود: «تو فقط یک چیز کم داری؛ برو و هر چه داری بفروش و پولش را به فقرا بده تا گنج تو در آسمان باشد نه بر زمین! آنگاه بیا و مرا پیروی کن!»"},{"book":"مَرقُس","chapter":"10","verse":"22","text":"مرد با چهره‌ای در هم و افسرده، از آنجا رفت، زیرا ثروت زیادی داشت."},{"book":"مَرقُس","chapter":"10","verse":"23","text":"عیسی لحظه‌ای به اطراف نگاه کرد و بعد به شاگردان خود فرمود: «برای ثروتمندان چه سخت است ورود به ملکوت خدا.»"},{"book":"مَرقُس","chapter":"10","verse":"24","text":"شاگردان از این گفتهٔ عیسی تعجب کردند. پس عیسی بازگفت: «ای فرزندان، ورود به ملکوت خدا بسیار سخت است."},{"book":"مَرقُس","chapter":"10","verse":"25","text":"گذشتن شتر از سوراخ سوزن آسانتر است از وارد شدن شخص ثروتمند به ملکوت خدا!»"},{"book":"مَرقُس","chapter":"10","verse":"26","text":"شاگردان از این سخن شگفت‌زده شده، پرسیدند: «پس چه کسی در این دنیا می‌تواند نجات پیدا کند؟»"},{"book":"مَرقُس","chapter":"10","verse":"27","text":"عیسی نگاهی به ایشان انداخت و فرمود: «از نظر انسان این کار غیرممکن است، ولی از نظر خدا اینطور نیست، زیرا برای خدا همه چیز ممکن است.»"},{"book":"مَرقُس","chapter":"10","verse":"28","text":"آنگاه پطرس گفت: «ما از همه چیز دست کشیده‌ایم تا از تو پیروی کنیم.»"},{"book":"مَرقُس","chapter":"10","verse":"29","text":"عیسی جواب داد: «خاطرجمع باشید، اگر کسی چیزی را به خاطر من و انجیل از دست بدهد، مثل خانه، برادر، خواهر، پدر، مادر، فرزند و اموال خود،"},{"book":"مَرقُس","chapter":"10","verse":"30","text":"خدا به او صد برابر بیشتر خانه، برادر، خواهر، مادر و فرزند و زمین خواهد داد، همراه با رنج و زحمت. و در عالم آینده نیز زندگی جاوید نصیب او خواهد شد."},{"book":"مَرقُس","chapter":"10","verse":"31","text":"ولی بسیاری که اکنون اول هستند، آخر خواهند شد و کسانی که آخرند، اول.»"},{"book":"مَرقُس","chapter":"10","verse":"32","text":"پس ایشان به سوی اورشلیم به راه افتادند. عیسی جلو می‌رفت و شاگردان به دنبال او. ناگهان ترس و حیرت سراسر وجود شاگردان را فرا گرفت. عیسی دوازده شاگرد را به کناری کشید و یکبار دیگر به ایشان گفت که در اورشلیم چه سرنوشتی در انتظار اوست. او فرمود:"},{"book":"مَرقُس","chapter":"10","verse":"33","text":"«اکنون به اورشلیم می‌رویم، و در آنجا پسر انسان را به کاهنان اعظم و علمای دین خواهند سپرد. آنها او را به مرگ محکوم خواهند کرد. سپس وی را به رومی‌ها تحویل خواهند داد."},{"book":"مَرقُس","chapter":"10","verse":"34","text":"ایشان او را مسخره خواهند کرد و به رویش آب دهان انداخته، او را شلّاق خواهند زد و سرانجام او را خواهند کشت؛ ولی پس از سه روز او زنده خواهد شد.»"},{"book":"مَرقُس","chapter":"10","verse":"35","text":"یعقوب و یوحنا (پسران زبدی) نزد او آمده، گفتند: «استاد، ممکن است لطفی در حق ما بکنی؟»"},{"book":"مَرقُس","chapter":"10","verse":"36","text":"عیسی پرسید: «چه لطفی؟»"},{"book":"مَرقُس","chapter":"10","verse":"37","text":"گفتند: «وقتی بر تخت باشکوهت بنشینی، اجازه بفرما یکی از ما در سمت راست و دیگری در سمت چپ تخت سلطنتت بنشینیم.»"},{"book":"مَرقُس","chapter":"10","verse":"38","text":"عیسی جواب داد: «شما نمی‌دانید چه می‌خواهید! آیا می‌توانید از جام تلخ رنج و عذابی که من باید بنوشم، شما نیز بنوشید؟ یا رنج و عذابی را که من باید در آن تعمید بگیرم، شما نیز در آن تعمید بگیرید؟»"},{"book":"مَرقُس","chapter":"10","verse":"39","text":"جواب دادند: «بله، می‌توانیم.»"},{"book":"مَرقُس","chapter":"10","verse":"40","text":"ولی من اختیار آن را ندارم که شما را در سمت راست و چپ خود بنشانم. این جایگاه برای کسانی نگاه داشته شده که از قبل انتخاب شده‌اند.»"},{"book":"مَرقُس","chapter":"10","verse":"41","text":"وقتی بقیه شاگردان فهمیدند که یعقوب و یوحنا چه درخواستی کرده‌اند، بر آن دو خشمگین شدند."},{"book":"مَرقُس","chapter":"10","verse":"42","text":"پس عیسی همهٔ شاگردان را فرا خوانده، گفت: «در این دنیا، حکمرانان بر مردم ریاست می‌کنند و اربابان به زیردستان خود دستور می‌دهند."},{"book":"مَرقُس","chapter":"10","verse":"43","text":"ولی در میان شما نباید چنین باشد. بلکه برعکس، هر که می‌خواهد در میان شما بزرگ باشد، باید خدمتگزار همه باشد."},{"book":"مَرقُس","chapter":"10","verse":"44","text":"و هر که می‌خواهد در بین شما اول باشد، باید غلام همه باشد."},{"book":"مَرقُس","chapter":"10","verse":"45","text":"چون پسر انسان نیز نیامده تا کسی به او خدمت کند، بلکه آمده است تا به دیگران کمک کند و جانش را در راه آزادی دیگران فدا سازد.»"},{"book":"مَرقُس","chapter":"10","verse":"46","text":"سپس به اریحا رسیدند. وقتی از شهر بیرون می‌رفتند، جمعیتی انبوه به دنبالشان به راه افتادند. در کنار راه، کوری به نام بارتیمائوس نشسته بود و گدایی می‌کرد."},{"book":"مَرقُس","chapter":"10","verse":"47","text":"وقتی بارتیمائوس شنید که عیسای ناصری از آن راه می‌گذرد، شروع به داد و فریاد کرد و گفت: «ای عیسی، ای پسر داوود، بر من رحم کن!»"},{"book":"مَرقُس","chapter":"10","verse":"48","text":"بسیاری از مردم بر سرش فریاد زدند: «ساکت شو!»"},{"book":"مَرقُس","chapter":"10","verse":"49","text":"وقتی سر و صدای او به گوش عیسی رسید، همان جا ایستاد و فرمود: «بگویید اینجا بیاید.»"},{"book":"مَرقُس","chapter":"10","verse":"50","text":"بارتیمائوس ردای کهنهٔ خود را کناری انداخت و از جا پرید و پیش عیسی آمد."},{"book":"مَرقُس","chapter":"10","verse":"51","text":"عیسی پرسید: «چه می‌خواهی برایت بکنم؟»"},{"book":"مَرقُس","chapter":"10","verse":"52","text":"عیسی به او فرمود: «برو که ایمانت تو را شفا داده است.»"}]}