{"data":[{"book":"مَرقُس","chapter":"9","verse":"1","text":"عیسی به شاگردان خود فرمود: «یقین بدانید که در اینجا کسانی ایستاده‌اند که تا آمدن قدرتمند ملکوت خدا را نبینند، نخواهند مرد.»"},{"book":"مَرقُس","chapter":"9","verse":"2","text":"شش روز بعد، عیسی پطرس و یعقوب و یوحنا را برداشت و آنان را بر فراز کوهی بلند، به خلوت برد."},{"book":"مَرقُس","chapter":"9","verse":"3","text":"و لباسش درخشان و بسیار سفید شد، چنانکه هیچ‌کس بر روی زمین نمی‌تواند لباسی را آنقدر سفید بشوید."},{"book":"مَرقُس","chapter":"9","verse":"4","text":"آنگاه ایلیا و موسی ظاهر شدند و با عیسی به گفتگو پرداختند."},{"book":"مَرقُس","chapter":"9","verse":"5","text":"پطرس شگفت‌زده گفت: «استاد، چه خوب است ما اینجا هستیم! بگذار سه سایبان بسازیم، یکی برای تو، یکی برای موسی، و یکی دیگر هم برای ایلیا.»"},{"book":"مَرقُس","chapter":"9","verse":"6","text":"پطرس این حرف را زد تا چیزی گفته باشد، چون نمی‌دانست چه بگوید و همه از ترس می‌لرزیدند."},{"book":"مَرقُس","chapter":"9","verse":"7","text":"اما در همان حال، ابری بالای سرشان سایه افکند و ندایی از آن در رسید که «این است پسر عزیز من؛ به او گوش فرا دهید.»"},{"book":"مَرقُس","chapter":"9","verse":"8","text":"ایشان بلافاصله به اطراف نگاه کردند، ولی جز عیسی کسی را ندیدند."},{"book":"مَرقُس","chapter":"9","verse":"9","text":"هنگامی که از کوه پایین می‌آمدند، عیسی به ایشان دستور داد تا دربارۀ آنچه دیده‌اند به کسی چیزی نگویند تا زمانی که پسر انسان پس از مرگ زنده شود."},{"book":"مَرقُس","chapter":"9","verse":"10","text":"آنان نیز اطاعت نمودند، ولی اغلب دربارهٔ آن ماجرا با یکدیگر گفتگو می‌کردند و در این فکر بودند که منظور عیسی از «زنده شدن» چه بوده است."},{"book":"مَرقُس","chapter":"9","verse":"11","text":"سپس از عیسی پرسیدند: «چرا علمای دین یهود اصرار دارند که قبل از ظهور مسیح، ایلیای نبی باید دوباره ظهور کند؟»"},{"book":"مَرقُس","chapter":"9","verse":"12","text":"عیسی پاسخ داد: «البته که اول ایلیا می‌آید تا همه چیز را آماده کند. ولی در مورد پسر انسان، در کتب مقدّس چه نوشته شده است؟ نوشته شده که او عذاب خواهد کشید، و با خفت و خواری با او رفتار خواهند کرد."},{"book":"مَرقُس","chapter":"9","verse":"13","text":"اما من به شما می‌گویم، همان‌طور که نوشته شده، ایلیا آمده است، و با او بسیار بدرفتاری کردند.»"},{"book":"مَرقُس","chapter":"9","verse":"14","text":"وقتی نزد بقیۀ شاگردان رسیدند، دیدند عدهٔ زیادی دور آنها جمع شده‌اند و چند تن از علمای دین نیز با ایشان بحث و گفتگو می‌کنند."},{"book":"مَرقُس","chapter":"9","verse":"15","text":"جماعت به‌مجرد اینکه عیسی را دیدند، غرق در حیرت شدند، و شتابان دویدند تا او را تحیّت گویند."},{"book":"مَرقُس","chapter":"9","verse":"16","text":"عیسی پرسید: «دربارهٔ چه بحث می‌کنید؟»"},{"book":"مَرقُس","chapter":"9","verse":"17","text":"مردی از آن میان جواب داد: «استاد، پسرم را به اینجا آوردم تا او را شفا دهید. او نمی‌تواند حرف بزند چون اسیر یک روح پلید است."},{"book":"مَرقُس","chapter":"9","verse":"18","text":"هرگاه روح پلید پسرم را می‌گیرد، او را بر زمین می‌کوبد و دهانش کف می‌کند و دندانهایش به هم می‌خورند و بدنش مثل چوب خشک می‌شود. از شاگردانت خواهش کردم روح پلید را از او بیرون کنند، ولی نتوانستند.»"},{"book":"مَرقُس","chapter":"9","verse":"19","text":"عیسی فرمود: «ای مردم بی‌ایمان! تا کی رفتار شما را تحمل کنم؟ او را نزد من بیاورید.»"},{"book":"مَرقُس","chapter":"9","verse":"20","text":"پس او را آوردند؛ اما به محض اینکه چشمش به عیسی افتاد، روح پلید او را تکان سختی داد و بر زمین زد. پسر می‌غلتید و دهانش کف می‌کرد."},{"book":"مَرقُس","chapter":"9","verse":"21","text":"عیسی از پدر او پرسید: «از کی چنین شده است؟»"},{"book":"مَرقُس","chapter":"9","verse":"22","text":"روح پلید بارها او را در آب و آتش انداخته تا نابودش کند. به ما رحم کن و اگر می‌توانی او را شفا بده.»"},{"book":"مَرقُس","chapter":"9","verse":"23","text":"عیسی فرمود: «اگر می‌توانم؟! اگر ایمان داشته باشی همه چیز برایت امکان خواهد داشت.»"},{"book":"مَرقُس","chapter":"9","verse":"24","text":"پدر فوری با صدای بلند جواب داد: «بلی، ایمان دارم؛ کمکم کن تا ایمانم بیشتر شود.»"},{"book":"مَرقُس","chapter":"9","verse":"25","text":"چون عیسی دید جمعیت زیادتر می‌شود، به روح پلید نهیب زده، گفت: «ای روح کر و لال، به تو می‌گویم از این پسر بیرون برو و دیگر داخل او نشو!»"},{"book":"مَرقُس","chapter":"9","verse":"26","text":"روح پلید نعره‌ای زد و بار دیگر پسر را تکان داد و از او خارج شد. پسر غش کرد و مانند مرده بی‌حرکت بر زمین افتاد. مردم به یکدیگر گفتند: «مُرد!»"},{"book":"مَرقُس","chapter":"9","verse":"27","text":"اما عیسی دست او را گرفت و بلند کرد. پسر، صحیح و سالم بر پاهای خود ایستاد."},{"book":"مَرقُس","chapter":"9","verse":"28","text":"بعداً وقتی عیسی در خانه تنها بود، شاگردانش در خلوت از او پرسیدند: «چرا ما نتوانستیم روح پلید را از وجود پسر بیرون کنیم؟»"},{"book":"مَرقُس","chapter":"9","verse":"29","text":"عیسی فرمود: «این نوع روح پلید جز با دعا بیرون نمی‌رود.»"},{"book":"مَرقُس","chapter":"9","verse":"30","text":"عیسی از آنجا به جلیل رفت و سعی کرد از نظر مردم دور بماند،"},{"book":"مَرقُس","chapter":"9","verse":"31","text":"تا بتواند وقت بیشتری را با شاگردانش صرف کند و ایشان را تعلیم دهد. او به ایشان می‌گفت: «پسر انسان را به دست مردم تسلیم خواهند کرد و او را خواهند کشت. اما پس از سه روز زنده خواهد شد.»"},{"book":"مَرقُس","chapter":"9","verse":"32","text":"ولی منظور او را نفهمیدند و می‌ترسیدند بپرسند."},{"book":"مَرقُس","chapter":"9","verse":"33","text":"سپس به کَفَرناحوم رسیدند. وقتی به خانه‌ای وارد شدند که بنا بود در آنجا بمانند، عیسی از ایشان پرسید: «در بین راه با هم چه می‌گفتید؟»"},{"book":"مَرقُس","chapter":"9","verse":"34","text":"ایشان خجالت می‌کشیدند جواب دهند، زیرا در بین راه بحث و گفتگو می‌کردند که کدام یک از ایشان از همه بزرگتر است."},{"book":"مَرقُس","chapter":"9","verse":"35","text":"پس عیسی نشست و آنها را دور خود جمع کرد و گفت: «هر که می‌خواهد اول باشد، باید آخر همه و خدمتگزار همه باشد.»"},{"book":"مَرقُس","chapter":"9","verse":"36","text":"سپس کودکی را به میان آورد و او را در آغوش گرفت و گفت:"},{"book":"مَرقُس","chapter":"9","verse":"37","text":"«هر که به خاطر من چنین کودکی را بپذیرد، در واقع مرا پذیرفته است، و هر که مرا بپذیرد، نه فقط مرا، بلکه فرستندۀ مرا نیز پذیرفته است.»"},{"book":"مَرقُس","chapter":"9","verse":"38","text":"یوحنا، به او گفت: «استاد، مردی را دیدیم که به نام تو ارواح پلید را از مردم بیرون می‌کرد؛ ولی ما به او گفتیم که این کار را نکند چون از گروه ما نبود.»"},{"book":"مَرقُس","chapter":"9","verse":"39","text":"عیسی فرمود: «مانع او نشوید، چون کسی که به اسم من معجزه‌ای می‌کند، مخالف من نیست."},{"book":"مَرقُس","chapter":"9","verse":"40","text":"کسی که بر ضد ما نیست، با ما است."},{"book":"مَرقُس","chapter":"9","verse":"41","text":"اگر کسی به شما حتی یک لیوان آب بدهد، فقط به خاطر اینکه به مسیح تعلق دارید، بدون شک بی‌پاداش نخواهد ماند."},{"book":"مَرقُس","chapter":"9","verse":"42","text":"ولی اگر کسی باعث شود یکی از این کودکان که به من ایمان دارند، ایمانش را از دست بدهد، برای او بهتر است که یک سنگ بزرگ دور گردنش آویخته و به دریا انداخته شود."},{"book":"مَرقُس","chapter":"9","verse":"43","text":"«اگر دستت باعث لغزش تو می‌شود، آن را قطع کن، زیرا بهتر است با یک دست به حیات وارد شوی، تا اینکه با دو دست به دوزخ بروی، جایی که آتش آن هرگز خاموش نمی‌شود."},{"book":"مَرقُس","chapter":"9","verse":"44","text":"جایی که کِرم آنها نمی‌میرد و آتش خاموشی نمی‌پذیرد.9‏:44 آیۀ ۴۴ در برخی از نسخه‌های خطی قدیمی نیامده است."},{"book":"مَرقُس","chapter":"9","verse":"45","text":"و اگر پایت باعث لغزش تو می‌شود، آن را قطع کن و دور انداز، زیرا بهتر است با یک پا به حیات وارد شوی، تا اینکه با دو پا به دوزخ انداخته شوی."},{"book":"مَرقُس","chapter":"9","verse":"46","text":"جایی که کِرم آنها نمی‌میرد و آتش خاموشی نمی‌پذیرد.9‏:46 آیۀ ۴۶ برخی از نسخه‌های خطی قدیمی نیامده است."},{"book":"مَرقُس","chapter":"9","verse":"47","text":"«اگر چشمت باعث لغزش تو می‌گردد، آن را از حدقه درآور، زیرا بهتر است با یک چشم وارد ملکوت خدا شوی تا اینکه با دو چشم به دوزخ انداخته شوی."},{"book":"مَرقُس","chapter":"9","verse":"48","text":"جایی که کرمهای بدن‌خوار هرگز نمی‌میرند و آتش، هیچگاه خاموش نمی‌شود."},{"book":"مَرقُس","chapter":"9","verse":"49","text":"«زیرا هر کس با آتش نمکین و آزموده خواهد شد."},{"book":"مَرقُس","chapter":"9","verse":"50","text":"«نمک خوب است، اما اگر طعم و خاصیتش را از دست بدهد، چگونه می‌توان طعم و خاصیتش را به آن برگرداند؟ پس شما نیز در میان خود خاصیت نمک را داشته باشید و با هم در صلح و صفا زندگی کنید.»"}]}