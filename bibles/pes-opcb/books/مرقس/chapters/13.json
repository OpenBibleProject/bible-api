{"data":[{"book":"مَرقُس","chapter":"13","verse":"1","text":"آن روز، هنگامی که از معبد بیرون می‌رفتند، یکی از شاگردان به تعریف از ساختمانهای معبد پرداخت و گفت: «استاد ببینید این ساختمانها چقدر زیبا هستند! چه سنگ‌بُری‌های ظریفی دارند!»"},{"book":"مَرقُس","chapter":"13","verse":"2","text":"عیسی جواب داد: «بلی، این ساختمانهای زیبا را می‌بینید؟ بدان که سنگی بر سنگی دیگر باقی نخواهد ماند، بلکه همه زیر و رو خواهد شد.»"},{"book":"مَرقُس","chapter":"13","verse":"3","text":"وقتی عیسی در کوه زیتون، روبروی معبد نشسته بود، پطرس و یعقوب و یوحنا و آندریاس در خلوت نزد او آمدند و پرسیدند:"},{"book":"مَرقُس","chapter":"13","verse":"4","text":"«به ما بگو این وقایع در چه زمانی روی خواهد داد؟ نشانۀ نزدیک شدن وقوع آنها چیست؟»"},{"book":"مَرقُس","chapter":"13","verse":"5","text":"عیسی جواب داد: «مواظب باشید کسی شما را گمراه نکند."},{"book":"مَرقُس","chapter":"13","verse":"6","text":"زیرا بسیاری به نام من آمده، خواهند گفت، ”من مسیح هستم“ و عدۀ زیادی را گمراه خواهند کرد."},{"book":"مَرقُس","chapter":"13","verse":"7","text":"از دور و نزدیک خبر جنگها به گوشتان خواهد رسید. اما پریشان نشوید زیرا جنگها اتفاق خواهند افتاد، اما به این زودی دنیا به آخر نخواهد رسید."},{"book":"مَرقُس","chapter":"13","verse":"8","text":"«قومها و ممالک به هم اعلان جنگ خواهند داد، و در جاهای مختلف دنیا، زمین لرزه‌ها و قحطی‌ها پدید خواهند آمد. اما اینها تنها آغاز درد زایمان است."},{"book":"مَرقُس","chapter":"13","verse":"9","text":"وقتی این رویدادها را دیدید، مراقب خود باشید، زیرا مردم شما را گرفته، به محاکم خواهند سپرد و در کنیسه‌ها شلّاق خواهند زد. بله، شما را به خاطر من، نزد والیان و پادشاهان خواهند برد. ولی همین امر، فرصت مناسبی خواهد بود تا دربارۀ من به آنها شهادت دهید."},{"book":"مَرقُس","chapter":"13","verse":"10","text":"پیام انجیل باید اول به تمام قومها برسد و بعد زمان به آخر خواهد رسید."},{"book":"مَرقُس","chapter":"13","verse":"11","text":"اما وقتی شما را می‌گیرند و به دادگاه می‌برند، پیشاپیش نگران نباشید که چه بگویید. هر چه خدا به شما می‌گوید همان را بگویید، زیرا در آن موقع، روح‌القدس سخن خواهد گفت، نه شما."},{"book":"مَرقُس","chapter":"13","verse":"12","text":"«برادر، برادر خود را و پدر، فرزندش را تسلیم مرگ خواهد کرد. فرزندان بر ضد والدین خود برخاسته، سبب قتل آنان خواهند شد."},{"book":"مَرقُس","chapter":"13","verse":"13","text":"همه به خاطر من از شما متنفر خواهند شد. اما هر که تا به آخر، زحمات را تحمل کند، نجات خواهد یافت."},{"book":"مَرقُس","chapter":"13","verse":"14","text":"«پس وقتی ”مکروه ویرانگر“13‏:14 نگاه کنید به دانیال ۹‏:۲۷، ۱۱‏:۳۱ و ۱۲‏:۱۱. را در جایی که نباید، برپا ببینید (خواننده توجه کند)، آنگاه کسانی که در یهودیه هستند، به تپه‌های اطراف فرار کنند."},{"book":"مَرقُس","chapter":"13","verse":"15","text":"و کسانی که روی پشت بام می‌باشند، به هنگام فرار حتی برای برداشتن چیزی داخل خانه نروند؛"},{"book":"مَرقُس","chapter":"13","verse":"16","text":"و همین‌طور کسانی که در مزرعه هستند، برای برداشتن لباس به خانه برنگردند."},{"book":"مَرقُس","chapter":"13","verse":"17","text":"«وای به حال زنانی که در آن زمان آبستن باشند یا کودک شیرخوار داشته باشند."},{"book":"مَرقُس","chapter":"13","verse":"18","text":"دعا کنید که فرار شما در زمستان نباشد."},{"book":"مَرقُس","chapter":"13","verse":"19","text":"چون در آن روزها مردم به چنان مصیبتی دچار خواهند شد که از آغاز جهانی که خدا آفرید تا به حال روی نداده است و هرگز نیز روی نخواهد داد."},{"book":"مَرقُس","chapter":"13","verse":"20","text":"و اگر خداوند آن روزهای سخت را کوتاه نمی‌کرد، هیچ انسانی جان به در نمی‌برد؛ اما محض خاطر برگزیدگانش آن روزها را کوتاه کرده است."},{"book":"مَرقُس","chapter":"13","verse":"21","text":"«در آن روزها اگر کسی به شما بگوید، ”ببین، مسیح اینجاست!“ یا ”ببین، آنجاست!“ باور نکنید."},{"book":"مَرقُس","chapter":"13","verse":"22","text":"چون از این مسیح‌ها و پیامبرهای دروغین زیاد خواهند آمد و حتی معجزات نیز خواهند کرد، به طوری که اگر ممکن بود حتی برگزیدگان خدا را هم گمراه می‌کردند."},{"book":"مَرقُس","chapter":"13","verse":"23","text":"پس مراقب خود باشید. من اینها را از پیش به شما گفتم."},{"book":"مَرقُس","chapter":"13","verse":"24","text":"«اما در آن روزها، پس از آن مصیبتها، خورشید تیره و تار شده، ماه دیگر نور نخواهد داد."},{"book":"مَرقُس","chapter":"13","verse":"25","text":"ستارگان فرو خواهند ریخت و نیروهایی که زمین را نگاه داشته‌اند، به لرزه در خواهند آمد."},{"book":"مَرقُس","chapter":"13","verse":"26","text":"«آنگاه تمام مردم، پسر انسان را خواهند دید که در ابرها با قدرت و شکوه عظیم می‌آید."},{"book":"مَرقُس","chapter":"13","verse":"27","text":"او فرشتگان خود را خواهد فرستاد تا برگزیدگان خود را از گوشه و کنار زمین و آسمان جمع کنند."},{"book":"مَرقُس","chapter":"13","verse":"28","text":"«حال از درخت انجیر درس بگیرید. هر وقت شاخه‌های آن جوانه می‌زند و برگ می‌آورد، می‌فهمید تابستان نزدیک است."},{"book":"مَرقُس","chapter":"13","verse":"29","text":"همین‌طور نیز وقتی تمام این نشانه‌ها را ببینید، بدانید که پایان کار بسیار نزدیک شده است."},{"book":"مَرقُس","chapter":"13","verse":"30","text":"«براستی به شما می‌گویم که تا این چیزها اتفاق نیفتد، این نسل از میان نخواهد رفت."},{"book":"مَرقُس","chapter":"13","verse":"31","text":"آسمان و زمین از بین خواهند رفت، اما کلام من هرگز زایل نخواهد شد."},{"book":"مَرقُس","chapter":"13","verse":"32","text":"«اما هیچ‌کس نمی‌داند در چه روز و ساعتی دنیا به آخر خواهد رسید، حتی فرشتگان هم نمی‌دانند، پسر خدا نیز از آن بی‌خبر است. فقط پدرم خدا آن را می‌داند."},{"book":"مَرقُس","chapter":"13","verse":"33","text":"پس بیدار و آماده باشید، چون نمی‌دانید آن لحظه کی فرا می‌رسد."},{"book":"مَرقُس","chapter":"13","verse":"34","text":"«بازگشت من مانند بازگشت مردی است که به سرزمین دیگری به سفر رفته است، و برای هر یک از خدمتگزاران خود وظیفهٔ خاصی معین کرده و به دربان نیز فرموده تا منتظر بازگشت او باشد."},{"book":"مَرقُس","chapter":"13","verse":"35-37","text":"«پس شما هم آماده باشید چون نمی‌دانید صاحب خانه چه روزی باز می‌گردد: سر شب، نیمۀ شب، سحر یا صبح. مواظب باشید که وقتی می‌آیم، در خواب غفلت نباشید. باز هم می‌گویم چشم به راه من باشید. این است پیام من به شما و به همه.»"}]}