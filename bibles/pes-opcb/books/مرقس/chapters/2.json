{"data":[{"book":"مَرقُس","chapter":"2","verse":"1","text":"پس از چند روز، عیسی به کَفَرناحوم بازگشت و مردم خبردار شدند که او در خانه است."},{"book":"مَرقُس","chapter":"2","verse":"2","text":"پس طولی نکشید که خانه از مردم پر شد، به طوری که حتی بیرون خانه نیز جای ایستادن نبود. در آن حال، او پیام خدا را برای مردم بیان می‌کرد."},{"book":"مَرقُس","chapter":"2","verse":"3","text":"در همین هنگام، چهار نفر آمدند و مرد مفلوجی را بر تختی آوردند."},{"book":"مَرقُس","chapter":"2","verse":"4","text":"ولی نتوانستند خود را از لابلای جمعیت به عیسی برسانند. پس به پشت بام رفتند و قسمتی از سقف بالای سر عیسی را برداشتند و مفلوج را با تُشَکَش در مقابل پاهای او به پایین فرستادند."},{"book":"مَرقُس","chapter":"2","verse":"5","text":"وقتی عیسی دید که چقدر ایمانشان به او قوی است، به آن افلیج فرمود: «فرزندم، گناهانت بخشیده شد!»"},{"book":"مَرقُس","chapter":"2","verse":"6","text":"بعضی از علمای دین که در آنجا نشسته بودند، با خود فکر کردند:"},{"book":"مَرقُس","chapter":"2","verse":"7","text":"«مگر او خداست که چنین چیزی می‌گوید؟ این کفر است! غیر از خدا چه کسی می‌تواند گناهان انسان را ببخشد.»"},{"book":"مَرقُس","chapter":"2","verse":"8","text":"عیسی همان لحظه فهمید که چه فکر می‌کنند، پس رو به ایشان کرده، فرمود: «چرا در دل خود چنین می‌اندیشید؟"},{"book":"مَرقُس","chapter":"2","verse":"9","text":"گفتن کدام یک به این مفلوج آسانتر است، اینکه بگویم ”گناهانت آمرزیده شد،“ یا اینکه بگویم ”برخیز و تشک خود را بردار و راه برو؟“"},{"book":"مَرقُس","chapter":"2","verse":"10","text":"پس اکنون به شما ثابت می‌کنم که پسر انسان2‏:10 «پسر انسان» لقبی است که عیسی برای خود به کار می‌برد. در این دنیا، اقتدار آمرزش گناهان را دارد.» آنگاه رو به مرد افلیج کرد و گفت:"},{"book":"مَرقُس","chapter":"2","verse":"11","text":"«برخیز و بسترت را جمع کن و به خانه برو!»"},{"book":"مَرقُس","chapter":"2","verse":"12","text":"افلیج از جا پرید و بلافاصله بستر خود را جمع کرد و در مقابل چشمان حیرت‌زدهٔ مردم، از آن خانه خارج شد. همه خدا را شکر می‌کردند و به یکدیگر می‌گفتند: «تا به حال چنین چیزی ندیده بودیم!»"},{"book":"مَرقُس","chapter":"2","verse":"13","text":"عیسی بار دیگر به ساحل دریا رفت و مردم دور او حلقه زدند. عیسی نیز ایشان را تعلیم می‌داد."},{"book":"مَرقُس","chapter":"2","verse":"14","text":"سپس هنگامی که می‌رفت، لاوی پسر حلفی را دید؛ او مأمور جمع‌آوری باج و خراج بود و در محل کارش نشسته بود. عیسی به او فرمود: «بیا و از من پیروی کن.» لاوی نیز بلافاصله به دنبال عیسی به راه افتاد."},{"book":"مَرقُس","chapter":"2","verse":"15","text":"روزی عیسی و شاگردانش در ضیافتی در خانهٔ لاوی، بر سر سفره نشسته بودند. بسیاری از باجگیران و اشخاص بدنام شهر نیز میهمان او بودند. (در میان پیروان عیسی، تعداد این گونه اشخاص زیاد بود.)"},{"book":"مَرقُس","chapter":"2","verse":"16","text":"اما بعضی از علمای دین که فریسی بودند، وقتی عیسی را دیدند که با باجگیران و سایر گناهکاران سر یک سفره نشسته است، به شاگردان او گفتند: «چرا او با این اشخاص پست2‏:16 یونانی: با باجگیران و گناهکاران. غذا می‌خورد؟»"},{"book":"مَرقُس","chapter":"2","verse":"17","text":"وقتی عیسی سخن آنان را شنید به ایشان فرمود: «بیماران نیاز به پزشک دارند، نه تندرستان! من آمده‌ام تا گناهکاران را به توبه دعوت کنم، نه آنانی را که خود را عادل می‌پندارند!»"},{"book":"مَرقُس","chapter":"2","verse":"18","text":"پیروان یحیی و نیز فریسیان عادت داشتند به طور مرتب روزه بگیرند، پس عده‌ای نزد عیسی آمدند و از او پرسیدند: «چرا شاگردان یحیی و شاگردان فریسیان روزه می‌گیرند، اما شاگردان تو روزه نمی‌گیرند؟»"},{"book":"مَرقُس","chapter":"2","verse":"19","text":"عیسی به ایشان فرمود: «آیا ممکن است میهمانان جشن عروسی تا زمانی که داماد با ایشان است، روزه بگیرند؟ تا وقتی داماد با آنهاست نمی‌توانند روزه بگیرند."},{"book":"مَرقُس","chapter":"2","verse":"20","text":"اما روزی خواهد آمد که داماد از ایشان گرفته خواهد شد، و در آن زمان، روزه خواهند گرفت."},{"book":"مَرقُس","chapter":"2","verse":"21","text":"«هیچ‌کس لباس پوسیده را، با پارچه‌ای نو که هنوز آب نرفته، وصله نمی‌کند، زیرا وقتی آن وصله آب رفت، از آن لباس کهنه جدا می‌گردد، و پارگی آن بدتر می‌شود."},{"book":"مَرقُس","chapter":"2","verse":"22","text":"همچنین، کسی شراب تازه را در مَشکهای کهنه نمی‌ریزد، چون شراب مَشکها را پاره می‌کند؛ آنگاه هم شراب و هم مَشکها از بین می‌روند. شراب تازه را باید در مَشکهای تازه ریخت.»"},{"book":"مَرقُس","chapter":"2","verse":"23","text":"در یکی از روزهای شَبّات2‏:23 «شَبّات»، یا «سَبّت» (مصادف با شنبه)، در گاهشمار یهودیان، روز هفتم هفته به شمار می‌آمد که طبق دستور خدا، روز مقدّسی تلقی می‌شد و یهودیان نمی‌بایست هیچ کاری در آن انجام می‌دادند بلکه به استراحت و عبادت می‌پرداختند.، عیسی و شاگردانش از میان کشتزارهای گندم می‌گذشتند. در همان حال که می‌رفتند، شاگردان خوشه‌های گندم را می‌چیدند تا بخورند."},{"book":"مَرقُس","chapter":"2","verse":"24","text":"فریسیان به عیسی گفتند: «چرا شاگردان تو با خوشه‌چینی در روز شبّات، احکام مذهبی را زیر پا می‌گذارند.»"},{"book":"مَرقُس","chapter":"2","verse":"25","text":"اما عیسی پاسخ داد: «مگر تا به حال در کتب مقدّس نخوانده‌اید که وقتی داوود پادشاه و یارانش گرسنه و محتاج بودند، چه کردند؟"},{"book":"مَرقُس","chapter":"2","verse":"26","text":"زمانی که اَبیّاتار، کاهن اعظم بود، او وارد معبد شد و با خوردن نان حضور، احکام مذهبی را زیر پا گذاشت، زیرا فقط کاهنان اجازه داشتند از آن نان بخورند. او از این نان به یارانش نیز داد.»"},{"book":"مَرقُس","chapter":"2","verse":"27","text":"سپس افزود: «روز شَبّات برای انسان به وجود آمد، نه انسان برای روز شَبّات."},{"book":"مَرقُس","chapter":"2","verse":"28","text":"بنابراین، پسر انسان حتی صاحب اختیار شَبّات نیز هست.»"}]}