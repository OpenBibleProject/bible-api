{"data":[{"book":"مَرقُس","chapter":"5","verse":"1","text":"به این ترتیب به آن طرف دریاچه، به سرزمین جِراسیان رسیدند."},{"book":"مَرقُس","chapter":"5","verse":"2","text":"هنگامی که عیسی پا به ساحل گذاشت، شخصی که گرفتار روح پلید بود از قبرستان بیرون آمد و به او برخورد."},{"book":"مَرقُس","chapter":"5","verse":"3","text":"این مرد همیشه در قبرستان به سر می‌برد، و هیچ‌کس نمی‌توانست حتی با زنجیر نیز او را ببندد،"},{"book":"مَرقُس","chapter":"5","verse":"4","text":"چون بارها او را به زنجیر کشیده و دست و پایش را نیز در پابندهای آهنین بسته بودند، ولی زنجیرها را پاره کرده و پابندها را هم شکسته بود. او به قدری نیرومند بود که کسی نمی‌توانست او را رام کند."},{"book":"مَرقُس","chapter":"5","verse":"5","text":"روز و شب در کوهستان و قبرستان نعره می‌کشید و خود را به سنگهای تیز می‌زد و زخمی می‌کرد."},{"book":"مَرقُس","chapter":"5","verse":"6","text":"وقتی عیسی را از دور دید، به طرف او دوید و در مقابلش به خاک افتاده،"},{"book":"مَرقُس","chapter":"5","verse":"7","text":"نعره زد: «ای عیسی، ای پسر خدای متعال، با من چه کار داری؟ تو را به خدا مرا عذاب نده!»"},{"book":"مَرقُس","chapter":"5","verse":"8","text":"زیرا عیسی به آن روح پلید فرمان داده بود که: «ای روح پلید از این مرد خارج شو!»"},{"book":"مَرقُس","chapter":"5","verse":"9","text":"عیسی از او پرسید: «نام تو چیست؟» جواب داد: «نام من لِژیون5‏:9 واحدی از ارتش روم، متشکل از پنج الی شش هزار سرباز. است، چون ما عدهٔ زیادی هستیم که داخل این مرد شده‌ایم.»"},{"book":"مَرقُس","chapter":"5","verse":"10","text":"ارواح پلید شروع به خواهش و تمنا کردند که از آن سرزمین بیرونشان نکند."},{"book":"مَرقُس","chapter":"5","verse":"11","text":"از قضا، در آن حوالی یک گلهٔ خوک می‌چرید."},{"book":"مَرقُس","chapter":"5","verse":"12","text":"پس ارواح پلید از او استدعا کرده، گفتند: «ما را به درون خوکها بفرست؛ بگذار وارد آنها شویم.»"},{"book":"مَرقُس","chapter":"5","verse":"13","text":"عیسی اجازه داد. پس همهٔ روحهای پلید از آن مرد بیرون آمدند و به درون خوکها رفتند و تمام آن گله که تعداد آن حدود دو هزار خوک بود، از سراشیبی تپه به دریاچه ریختند و خفه شدند."},{"book":"مَرقُس","chapter":"5","verse":"14","text":"خوک‌چرانها فرار کرده، این واقعه را در شهر و روستا به مردم خبر دادند، و جماعت نیز با عجله آمدند تا اتفاقی را که افتاده بود ببینند."},{"book":"مَرقُس","chapter":"5","verse":"15","text":"طولی نکشید که عدهٔ زیادی دور عیسی جمع شدند و وقتی دیدند آن دیوزده که پیش از آن گرفتار یک لِژیون روح پلید بود، اکنون لباس پوشیده و عاقل در آنجا نشسته است، ترسیدند."},{"book":"مَرقُس","chapter":"5","verse":"16","text":"کسانی که ماجرا را به چشم خود دیده بودند، آنچه بر مرد دیوزده و خوکها اتفاق افتاده بود، برای مردم تعریف کردند."},{"book":"مَرقُس","chapter":"5","verse":"17","text":"به طوری که چیزی نگذشت که جمعیت بزرگی جمع شدند و از عیسی خواهش کردند که از سرزمینشان برود و دیگر کاری به کارشان نداشته باشد."},{"book":"مَرقُس","chapter":"5","verse":"18","text":"وقتی عیسی سوار قایق می‌شد، مردی که قبلاً دیوزده بود به او التماس کرد تا او را نیز همراه خود ببرد."},{"book":"مَرقُس","chapter":"5","verse":"19","text":"ولی عیسی اجازه نداد و گفت: «به خانه‌ات برگرد و به اقوام و آشنایانت بگو که خدا برای تو چه کرده و چگونه لطف او شامل حال تو شده است.»"},{"book":"مَرقُس","chapter":"5","verse":"20","text":"او نیز روانه شد و در تمام سرزمین دکاپولیس برای همه بازگو می‌کرد که عیسی چه کار بزرگی برایش انجام داده، و همه از شنیدن آن مبهوت می‌شدند."},{"book":"مَرقُس","chapter":"5","verse":"21","text":"عیسی سوار قایق شد و به آن سوی دریاچه رفت. وقتی به ساحل رسید، عدهٔ زیادی نزدش گرد آمدند."},{"book":"مَرقُس","chapter":"5","verse":"22","text":"در این هنگام مردی به نام یایروس که سرپرست کنیسه یهودیان آن شهر بود، خود را به عیسی رساند و در مقابل پاهای او به خاک افتاد."},{"book":"مَرقُس","chapter":"5","verse":"23","text":"او التماس‌کنان گفت: «دختر کوچکم در حال مرگ است؛ از شما خواهش می‌کنم بیایید و دستتان را بر او بگذارید تا شفا یابد و نمیرد.»"},{"book":"مَرقُس","chapter":"5","verse":"24","text":"عیسی با او به راه افتاد. در همان حال، عدهٔ بیشماری نیز به دنبالش روانه شدند. تعداد افراد به قدری زیاد بود که از هر طرف بر او فشار می‌آوردند."},{"book":"مَرقُس","chapter":"5","verse":"25","text":"در میان آن جمعیت، زنی بود که مدت دوازده سال خونریزی داشت."},{"book":"مَرقُس","chapter":"5","verse":"26","text":"با اینکه برای معالجه، به پزشکان بسیاری مراجعه کرده بود و برای این کار تمام دارایی‌اش را نیز از دست داده بود، ولی بهبود نیافته بود، بلکه برعکس رفته‌رفته بدتر هم شده بود."},{"book":"مَرقُس","chapter":"5","verse":"27","text":"ولی او شنیده بود که عیسی بیماران را شفا می‌بخشد. به همین دلیل، خود را از میان مردم به پشت سر عیسی رساند و به ردای او دست زد،"},{"book":"مَرقُس","chapter":"5","verse":"28","text":"چون با خود فکر کرده بود: «اگر فقط به ردایش دست بزنم، شفا خواهم یافت.»"},{"book":"مَرقُس","chapter":"5","verse":"29","text":"پس همین کار را کرد و فوری خونریزی‌اش قطع شد و خود نیز متوجه شد که شفا یافته است."},{"book":"مَرقُس","chapter":"5","verse":"30","text":"عیسی نیز همان لحظه درک کرد که از او نیروی شفابخشی صادر شد. پس به اطراف نگاهی کرد و پرسید: «چه کسی به لباس من دست زد؟»"},{"book":"مَرقُس","chapter":"5","verse":"31","text":"شاگردانش با تعجب به او گفتند: «می‌بینی که از همه طرف به تو فشار می‌آورند، و می‌پرسی چه کسی به تو دست زد؟»"},{"book":"مَرقُس","chapter":"5","verse":"32","text":"ولی عیسی همچنان به اطراف نگاه می‌کرد تا کسی را که به لباسش دست زده بود، پیدا کند."},{"book":"مَرقُس","chapter":"5","verse":"33","text":"آن زن که می‌دانست چه اتفاقی برایش افتاده، با ترس و لرز پیش آمد و در مقابل پاهای عیسی به زمین افتاد و گفت که چه کرده است."},{"book":"مَرقُس","chapter":"5","verse":"34","text":"عیسی به او گفت: «دخترم، ایمانت تو را شفا داده! به سلامت برو و از این بلا آزاد باش!»"},{"book":"مَرقُس","chapter":"5","verse":"35","text":"عیسی هنوز با آن زن سخن می‌گفت که عده‌ای از خانۀ یایروس آمدند و به او خبر داده، گفتند: «دخترت مرد. دیگر چرا به استاد زحمت می‌دهی؟»"},{"book":"مَرقُس","chapter":"5","verse":"36","text":"وقتی عیسی این را شنید، به یایروس گفت: «نترس! فقط ایمان داشته باش!»"},{"book":"مَرقُس","chapter":"5","verse":"37","text":"این را گفت و اجازه نداد غیر از پطرس، یعقوب و یوحنا کسی دیگر همراهش به خانهٔ یایروس برود."},{"book":"مَرقُس","chapter":"5","verse":"38","text":"وقتی به خانهٔ یایروس رسیدند، دیدند عده‌ای پریشانحال، با صدای بلند شیون و زاری می‌کنند."},{"book":"مَرقُس","chapter":"5","verse":"39","text":"عیسی داخل شد و به ایشان فرمود: «چرا گریه و زاری راه انداخته‌اید؟ دختر نمرده، فقط خوابیده است.»"},{"book":"مَرقُس","chapter":"5","verse":"40","text":"اما آنها به او خندیدند؛ ولی عیسی همه را بیرون کرد و با پدر و مادر و آن سه شاگرد، وارد اتاقی شد که دختر در آن آرامیده بود."},{"book":"مَرقُس","chapter":"5","verse":"41","text":"عیسی دستش را گرفت و فرمود: «تالیتا، کوم!»، یعنی «ای دختر کوچک، به تو می‌گویم برخیز!»"},{"book":"مَرقُس","chapter":"5","verse":"42","text":"آن دختر که دوازده سال بیشتر نداشت، فوری برخاست و شروع به راه رفتن کرد. پدر و مادرش با دیدن این معجزه، غرق در حیرت و شگفتی شدند."},{"book":"مَرقُس","chapter":"5","verse":"43","text":"عیسی با تأکید بسیار به ایشان فرمود که ماجرا را به کسی نگویند، و گفت به دختر غذا دهند."}]}