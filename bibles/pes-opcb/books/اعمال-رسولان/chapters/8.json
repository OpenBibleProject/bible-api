{"data":[{"book":"اعمال رسولان","chapter":"8","verse":"1","text":"و سولُس با کشته شدن استیفان موافق بود."},{"book":"اعمال رسولان","chapter":"8","verse":"2","text":"ولی چند یهودی خداشناس جمع شدند و جنازهٔ استیفان را به خاک سپردند. ایشان از این پیش‌آمد بسیار اندوهگین بودند."},{"book":"اعمال رسولان","chapter":"8","verse":"3","text":"اما سولُس همه جا می‌رفت و ایمانداران به مسیح را شکنجه می‌داد. او خانه به خانه می‌گشت و مردان و زنان را به زور بیرون می‌کشید و به زندان می‌انداخت."},{"book":"اعمال رسولان","chapter":"8","verse":"4","text":"ولی ایماندارانی که از اورشلیم گریخته بودند، به هر جا می‌رفتند خبر خوش دربارۀ عیسی را به مردم می‌رساندند."},{"book":"اعمال رسولان","chapter":"8","verse":"5","text":"فیلیپ نیز به یکی از شهرهای سامره رفت و دربارۀ مسیح با اهالی آنجا سخن گفت."},{"book":"اعمال رسولان","chapter":"8","verse":"6","text":"مردم، به خاطر معجزات او، به دقت به سخنان او گوش می‌دادند."},{"book":"اعمال رسولان","chapter":"8","verse":"7","text":"ارواح پلید نیز با فریادهای بلند از وجود دیوزدگان بیرون می‌آمدند، و مفلوجان و لنگان شفا می‌یافتند."},{"book":"اعمال رسولان","chapter":"8","verse":"8","text":"از این جهت، آن شهر غرق در شادی شد!"},{"book":"اعمال رسولان","chapter":"8","verse":"9","text":"در این میان، در شهر سامره مردی بود به نام شمعون که سالهای سال جادوگری می‌کرد و مردم را به حیرت وا می‌داشت و ادعا می‌کرد که شخص بزرگی است."},{"book":"اعمال رسولان","chapter":"8","verse":"10","text":"همگان، از کوچک و بزرگ، از او به عنوان «قدرت عظیم خدا» یاد می‌کردند."},{"book":"اعمال رسولان","chapter":"8","verse":"11","text":"ایشان به‌دقت به سخنان او گوش فرا می‌دادند، زیرا وی برای مدتی طولانی با چشم‌بندی‌هایش باعث شگفتی آنان شده بود."},{"book":"اعمال رسولان","chapter":"8","verse":"12","text":"اما وقتی مردم به پیغام فیلیپ دربارهٔ ملکوت خدا و عیسی مسیح ایمان آوردند، هم مردان و هم زنان تعمید گرفتند."},{"book":"اعمال رسولان","chapter":"8","verse":"13","text":"سپس شمعون نیز ایمان آورده، تعمید گرفت. او از فیلیپ جدا نمی‌شد و از معجزات او مات و مبهوت می‌ماند."},{"book":"اعمال رسولان","chapter":"8","verse":"14","text":"وقتی رسولان در اورشلیم شنیدند که اهالی سامره پیغام خدا را قبول کرده‌اند، پطرس و یوحنا را به آنجا فرستادند."},{"book":"اعمال رسولان","chapter":"8","verse":"15","text":"وقتی ایشان به سامره رسیدند، برای نوایمانان دعا کردند تا روح‌القدس را بیابند،"},{"book":"اعمال رسولان","chapter":"8","verse":"16","text":"زیرا ایشان فقط به نام عیسای خداوند تعمید گرفته بودند و هنوز روح‌القدس بر هیچ‌یک از ایشان نازل نشده بود."},{"book":"اعمال رسولان","chapter":"8","verse":"17","text":"پس پطرس و یوحنا دستهای خود را بر سر این نوایمانان گذاشتند و ایشان نیز روح‌القدس را یافتند."},{"book":"اعمال رسولان","chapter":"8","verse":"18","text":"وقتی شمعون دید که با قرار گرفتن دستهای رسولان بر سر مردم، روح‌القدس عطا می‌شود، مبلغی پول نزد پطرس و یوحنا آورد تا این قدرت را بخرد."},{"book":"اعمال رسولان","chapter":"8","verse":"19","text":"او گفت: «به من نیز این قدرت را بدهید تا هر وقت دست بر سر کسی می‌گذارم، روح‌القدس را بیابد!»"},{"book":"اعمال رسولان","chapter":"8","verse":"20","text":"اما پطرس جواب داد: «پولت با تو نابود باد! گمان می‌کنی هدیهٔ خدا را می‌توان با پول خرید!"},{"book":"اعمال رسولان","chapter":"8","verse":"21","text":"تو از این نعمت بی‌نصیب هستی، چون دلت نزد خدا پاک نیست."},{"book":"اعمال رسولان","chapter":"8","verse":"22","text":"از این شرارتِ خود توبه کن و دعا کن تا شاید خدا این افکار ناپاکت را ببخشد."},{"book":"اعمال رسولان","chapter":"8","verse":"23","text":"زیرا می‌بینم که پر از حسادت تلخ و اسیر گناه هستی!»"},{"book":"اعمال رسولان","chapter":"8","verse":"24","text":"شمعون با التماس گفت: «برای من دعا کنید تا بلایی بر سرم نیاید!»"},{"book":"اعمال رسولان","chapter":"8","verse":"25","text":"پطرس و یوحنا آنچه را که خدا در زندگی آنان کرده بود، برای ایمانداران سامره تعریف کردند و کلام خداوند را به آنان تعلیم دادند. آنگاه به اورشلیم بازگشتند. سر راهشان به چند روستا نیز سر زدند و پیغام خدا را به اهالی آنجا نیز بشارت دادند."},{"book":"اعمال رسولان","chapter":"8","verse":"26","text":"پس از این واقعه، فرشتهٔ خداوند به فیلیپ گفت: «برخیز و رو به جنوب، به راهی برو که از اورشلیم به بیابان غزه می‌رود.»"},{"book":"اعمال رسولان","chapter":"8","verse":"27","text":"پس فیلیپ به طرف آن جاده به راه افتاد. وقتی به آنجا رسید به خزانه‌دار مملکت حبشه برخورد که در دربار «کنداکه»، ملکهٔ حبشه، نفوذ و قدرت فراوانی داشت. او برای عبادت در معبد به اورشلیم رفته بود،"},{"book":"اعمال رسولان","chapter":"8","verse":"28","text":"و اکنون با کالسکه به وطن خود بازمی‌گشت. در ضمن کتاب اشعیای نبی را با صدای بلند می‌خواند."},{"book":"اعمال رسولان","chapter":"8","verse":"29","text":"روح خدا به فیلیپ گفت: «تندتر برو تا به کالسکه برسی.»"},{"book":"اعمال رسولان","chapter":"8","verse":"30","text":"فیلیپ جلو دوید و شنید که چه می‌خواند. پس پرسید: «آیا آنچه را که می‌خوانید درک می‌کنید؟»"},{"book":"اعمال رسولان","chapter":"8","verse":"31","text":"مرد حبشی جواب داد: «نه، وقتی کسی نیست به من بیاموزد، چگونه می‌توانم درک کنم؟» پس، از فیلیپ خواهش کرد که سوار کالسکه شود و کنار او بنشیند."},{"book":"اعمال رسولان","chapter":"8","verse":"32","text":"آن قسمتی که از کتب مقدّس می‌خواند، این بود:"},{"book":"اعمال رسولان","chapter":"8","verse":"33","text":"او فروتن بود؛ از این رو هرگونه بی‌عدالتی در حق او روا داشتند. چه کسی می‌تواند از نسل او سخن بگوید؟ زیرا حیات او از زمین برداشته شد.»"},{"book":"اعمال رسولان","chapter":"8","verse":"34","text":"خزانه‌دار حبشی از فیلیپ پرسید: «آیا اشعیا این چیزها را دربارهٔ خودش می‌گفت یا دربارهٔ شخص دیگری؟»"},{"book":"اعمال رسولان","chapter":"8","verse":"35","text":"آنگاه فیلیپ از آن نوشتهٔ مقدّس شروع کرد و با استفاده از قسمتهای دیگر کتاب‌مقدّس، پیام نجاتبخش عیسی را به او رسانید."},{"book":"اعمال رسولان","chapter":"8","verse":"36","text":"همچنانکه کالسکه پیش می‌رفت، به یک برکهٔ آب رسیدند. مرد حبشی گفت: «نگاه کن! این هم آب! آیا امکان دارد حالا تعمید بگیرم؟»"},{"book":"اعمال رسولان","chapter":"8","verse":"37","text":"فیلیپ جواب داد: «اگر با تمام وجودت ایمان آورده‌ای، امکان دارد.»"},{"book":"اعمال رسولان","chapter":"8","verse":"38","text":"پس کالسکه را نگاه داشتند و هر دو داخل آب رفتند و فیلیپ او را تعمید داد."},{"book":"اعمال رسولان","chapter":"8","verse":"39","text":"وقتی از آب بیرون آمدند، روح خداوند فیلیپ را برداشت و برد و خزانه‌دار حبشی دیگر او را ندید، ولی راه خود را با خوشحالی پیش گرفت و رفت."},{"book":"اعمال رسولان","chapter":"8","verse":"40","text":"اما فیلیپ در شهر اشدود دیده شد. پس هم در آنجا و هم در شهرهای سر راه خود، پیغام خدا را به مردم رساند تا به شهر قیصریه رسید."}]}