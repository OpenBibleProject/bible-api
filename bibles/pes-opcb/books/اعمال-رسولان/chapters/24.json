{"data":[{"book":"اعمال رسولان","chapter":"24","verse":"1","text":"پنج روز بعد، حنانیا کاهن اعظم با عده‌ای از مشایخ یهود و یک وکیل دعاوی به نام تِرْتولوس، به قیصریه آمد تا شکایت خود را از پولس تقدیم دادگاه کند."},{"book":"اعمال رسولان","chapter":"24","verse":"2","text":"وقتی پولس را به داخل فرا خواندند، تِرتولوس شکایت خود را به این شرح در پیشگاه فِلیکْس مطرح ساخت:"},{"book":"اعمال رسولان","chapter":"24","verse":"3","text":"به خاطر همۀ اینها، از شما بی‌اندازه سپاسگزاریم."},{"book":"اعمال رسولان","chapter":"24","verse":"4","text":"برای اینکه سر شما را درد نیاورم، اجازه می‌خواهم به طور خلاصه اتّهامات این متّهم را به عرض برسانم."},{"book":"اعمال رسولان","chapter":"24","verse":"5","text":"او شخصی فتنه‌انگیز است که دائم یهودیان را در سرتاسر جهان به شورش و یاغیگری بر ضد دولت روم تحریک می‌کند؛ و سردستهٔ فرقه‌ای است به نام ”ناصری‌ها“."},{"book":"اعمال رسولان","chapter":"24","verse":"6","text":"ما زمانی او را گرفتیم که قصد داشت معبد را نجس سازد. می‌خواستیم او را مطابق شریعت خود محاکمه کنیم،"},{"book":"اعمال رسولان","chapter":"24","verse":"7","text":"ولی لیسیاس، فرماندهٔ هنگ آمد و به زور او را از چنگ ما خارج ساخت،"},{"book":"اعمال رسولان","chapter":"24","verse":"8","text":"و به مدّعیان او دستور داد تا به حضور شما بیایند.24‏:8 عبارت آخر آیۀ ۶، کل آیۀ ۷، و جملۀ اول آیۀ ۸، در برخی از نسخه‌های یونانی نیست. خود شما می‌توانید از او بازجویی کنید تا به صحت این اتهامات پی ببرید.»"},{"book":"اعمال رسولان","chapter":"24","verse":"9","text":"بقیه یهودیان نیز گفته‌های او را تأیید کردند."},{"book":"اعمال رسولان","chapter":"24","verse":"10","text":"سپس نوبت به پولس رسید. فرماندار به او اشاره کرد تا برخیزد و از خود دفاع کند."},{"book":"اعمال رسولان","chapter":"24","verse":"11","text":"شما خیلی سریع می‌توانید تحقیق کنید و پی ببرید که من فقط دوازده روز پیش وارد اورشلیم شدم تا در معبد عبادت کنم."},{"book":"اعمال رسولان","chapter":"24","verse":"12","text":"آنگاه معلوم خواهد شد که من هرگز نه در معبد آشوب به راه انداخته‌ام و نه در کنیسه و نه در شهر،"},{"book":"اعمال رسولان","chapter":"24","verse":"13","text":"و مطمئن هستم که ایشان نمی‌توانند اتهاماتی را که به من می‌زنند، ثابت کنند."},{"book":"اعمال رسولان","chapter":"24","verse":"14","text":"«ولی به یک مورد اعتراف می‌کنم. من به ”طریقت“، همان راه نجات که به قول ایشان یک فرقۀ انحرافی است، ایمان دارم. من مانند اجدادم خدا را خدمت می‌کنم و به شریعت یهود و نوشته‌های پیامبران یهود ایمان دارم."},{"book":"اعمال رسولان","chapter":"24","verse":"15","text":"«من مانند خود این آقایان، ایمان دارم که هم برای نیکان و هم برای بدان روز قیامت در پیش است."},{"book":"اعمال رسولان","chapter":"24","verse":"16","text":"به همین دلیل با تمام توانایی‌ام می‌کوشم در حضور خدا و انسان با وجدانی پاک زندگی کنم."},{"book":"اعمال رسولان","chapter":"24","verse":"17","text":"«من پس از سالها دوری با مقداری هدایا برای کمک به قوم خود و انجام مراسم قربانی به اورشلیم بازگشتم."},{"book":"اعمال رسولان","chapter":"24","verse":"18","text":"متهم‌کنندگان من وقتی مشغول انجام آیین تطهیر بودم، مرا در معبد دیدند. نه دار و دسته‌ای همراهم بود، و نه جار و جنجالی به راه انداخته بودم!"},{"book":"اعمال رسولان","chapter":"24","verse":"19","text":"اما چند یهودی از ایالت آسیا در آنجا بودند، که ایشان نیز می‌بایست در اینجا حضور می‌یافتند تا اگر شکایتی از من داشتند، مطرح می‌کردند."},{"book":"اعمال رسولان","chapter":"24","verse":"20","text":"حال، از این آقایانی که اینجا هستند بپرسید که شورای ایشان، چه خطایی در من دیده است؟"},{"book":"اعمال رسولان","chapter":"24","verse":"21","text":"به‌جز اینکه با صدای بلند در حضور ایشان گفتم: ”به خاطر ایمان به قیامت مردگان است که امروز در پیشگاه شما محاکمه می‌شوم!“»"},{"book":"اعمال رسولان","chapter":"24","verse":"22","text":"فلیکس که از «طریقت» به‌خوبی آگاهی داشت، محاکمه را به تعویق انداخت و گفت: «منتظر باشید تا لیسیاس، فرماندهٔ پادگان بیاید. آنگاه به شکایت شما رسیدگی خواهم کرد.»"},{"book":"اعمال رسولان","chapter":"24","verse":"23","text":"سپس، دستور داد پولس را زندانی کنند ولی به افسر مسئول سفارش کرد که با او خوش‌رفتاری نمایند تا از هر جهت راحت باشد و بگذارند دوستانش به ملاقات او بیایند و احتیاجاتش را تأمین کنند."},{"book":"اعمال رسولان","chapter":"24","verse":"24","text":"چند روز بعد، فلیکس با همسر خود، دروسیلا که یهودی بود، آمد و پولس را احضار کرد. وقتی پولس دربارهٔ ایمان به عیسی مسیح سخن می‌گفت، هر دو با دقت گوش می‌دادند."},{"book":"اعمال رسولان","chapter":"24","verse":"25","text":"اما وقتی از عدالت و خویشتنداری و داوریِ آینده سخن به میان آورد، فلیکس وحشت کرد و به پولس گفت: «فعلاً بس است! هر وقت مناسب تشخیص دادم، به دنبالت خواهم فرستاد.»"},{"book":"اعمال رسولان","chapter":"24","verse":"26","text":"در ضمن، فلیکس امید داشت پولس رشوه‌ای به او بدهد تا آزادش کند؛ پس وقت و بی‌وقت به دنبال او می‌فرستاد و با او صحبت می‌کرد."},{"book":"اعمال رسولان","chapter":"24","verse":"27","text":"دو سال به این ترتیب گذشت تا اینکه پُرکیوس فِستوس جانشین فلیکس شد. فلیکس هم چون می‌خواست یهودیان از او راضی باشند، پولس را همچنان در زندان نگاه داشت."}]}