{"data":[{"book":"اعمال رسولان","chapter":"19","verse":"1","text":"در همان زمان که اپلس در شهر قرنتس بود، پولس نیز در مناطق داخلی19‏:1 منظور مناطقی است در سرزمینهای غرب ترکیۀ امروزی. سفر می‌کرد، تا اینکه به افسس19‏:1 «افسس» یک شهر ساحلی در ایالت آسیا بود. رسید، و در آنجا با چند ایماندار ملاقات کرد."},{"book":"اعمال رسولان","chapter":"19","verse":"2","text":"پولس از ایشان پرسید: «آیا وقتی به عیسی مسیح ایمان آوردید، روح‌القدس را یافتید؟»"},{"book":"اعمال رسولان","chapter":"19","verse":"3","text":"پولس پرسید: «پس به چه ایمانی اعتراف کردید و تعمید گرفتید؟»"},{"book":"اعمال رسولان","chapter":"19","verse":"4","text":"پولس به ایشان گفت: «تعمیدی که یحیی می‌داد برای این بود که مردم از گناه دست کشیده، به سوی خدا بازگردند و به عیسی ایمان بیاورند، یعنی به همان کسی که یحیی وعدهٔ ظهورش را می‌داد.»"},{"book":"اعمال رسولان","chapter":"19","verse":"5","text":"وقتی این را شنیدند، به نام عیسای خداوند تعمید گرفتند."},{"book":"اعمال رسولان","chapter":"19","verse":"6","text":"سپس، هنگامی که پولس دست بر سر آنان گذاشت، روح‌القدس بر ایشان قرار گرفت و به زبانهای مختلف سخن گفتند و نبوّت کردند."},{"book":"اعمال رسولان","chapter":"19","verse":"7","text":"این افراد حدوداً دوازده نفر بودند."},{"book":"اعمال رسولان","chapter":"19","verse":"8","text":"در ضمن، پولس برای مدت سه ماه، هر شَبّات به کنیسه می‌رفت و با شهامت سخن می‌گفت، و دربارۀ ملکوت خدا مباحثه می‌کرد و دلایل قانع‌کننده می‌آورد."},{"book":"اعمال رسولان","chapter":"19","verse":"9","text":"اما بعضی سرسخت و لجوج شدند و از ایمان آوردن سر باز می‌زدند، و در ملأ عام به «طریقت» بد می‌گفتند. پس پولس آنها را ترک گفت و ایمانداران را با خود برد. سپس هر روز در تالار سخنرانی تیرانوس جلسات بحث و گفتگو برگزار می‌کرد."},{"book":"اعمال رسولان","chapter":"19","verse":"10","text":"دو سال به این ترتیب گذشت تا اینکه تمام ساکنان ایالت آسیا19‏:10 «آسیا» نام ایالتی در امپراتوری روم بود که در بخش غربی ترکیۀ امروزی واقع بود. بعدها مناطق غربی ترکیۀ امروزی به آسیای صغیر معروف شد. در قرون بعدی، تمام سرزمینهایی که در شرق آسیای صغیر واقع بود، قارۀ آسیا نام گرفت. پیغام خداوند را شنیدند، هم یهودیان و هم یونانیان."},{"book":"اعمال رسولان","chapter":"19","verse":"11","text":"خداوند به پولس قدرت داد تا معجزات شگفت‌آوری به انجام رساند،"},{"book":"اعمال رسولان","chapter":"19","verse":"12","text":"به طوری که هرگاه دستمال یا تکه‌ای از لباس او را روی اشخاص بیمار می‌گذاشتند، شفا می‌یافتند و ارواح پلید از وجودشان بیرون می‌رفتند."},{"book":"اعمال رسولان","chapter":"19","verse":"13","text":"یک بار گروهی از یهودیان دوره‌گرد که شهر به شهر می‌گشتند و برای اخراج ارواح پلید ورد می‌خواندند، خواستند امتحان کنند که اگر اسم عیسای خداوند را بر زبان آورند، می‌توانند ارواح پلید را از وجود دیوانگان بیرون کنند یا نه. وردی هم که می‌خواندند این بود: «ای روح پلید، به همان عیسی که پولس درباره‌اش موعظه می‌کند، تو را قسم می‌دهیم که از وجود این دیوانه بیرون بیایی!»"},{"book":"اعمال رسولان","chapter":"19","verse":"14","text":"این کار را هفت پسر «اِسکیوا» که یک کاهن یهودی بود، انجام می‌دادند."},{"book":"اعمال رسولان","chapter":"19","verse":"15","text":"اما وقتی این را روی یک دیوانه امتحان کردند، روح پلید جواب داده، گفت: «من عیسی را می‌شناسم، پولس را هم می‌شناسم، ولی شما دیگر کیستید؟»"},{"book":"اعمال رسولان","chapter":"19","verse":"16","text":"سپس، دیوانه به آنان حمله کرد و آنان را چنان زد که برهنه و خون‌آلود از خانه فرار کردند!"},{"book":"اعمال رسولان","chapter":"19","verse":"17","text":"این خبر در سراسر افسس پیچید و به گوش همۀ یهودیان و یونانی‌ها رسید، به طوری که همه ترسیدند و از آن پس به نام عیسای خداوند احترام می‌گذاشتند."},{"book":"اعمال رسولان","chapter":"19","verse":"18","text":"بسیاری از کسانی که به مسیح ایمان آوردند، آمدند و در ملأ عام به اعمال گناه‌آلود خود اعتراف کردند."},{"book":"اعمال رسولان","chapter":"19","verse":"19","text":"برخی نیز که قبلاً به سحر و جادو اشتغال داشتند، طومارها و طلسمهای خود را آوردند و در مقابل همه سوزاندند. وقتی بهای آنها را تخمین زدند، بالغ بر پنجاه هزار سکه نقره شد."},{"book":"اعمال رسولان","chapter":"19","verse":"20","text":"این پیش‌آمد تأثیر عمیق پیغام خدا را در آن نواحی نشان می‌داد."},{"book":"اعمال رسولان","chapter":"19","verse":"21","text":"پس از تمام این وقایع، پولس از سوی روح خدا هدایت شد که پیش از مراجعت به اورشلیم، از مقدونیه و اَخائیه عبور کند. او می‌گفت: «بعد از آن باید به روم نیز بروم!»"},{"book":"اعمال رسولان","chapter":"19","verse":"22","text":"پس همکاران خود، تیموتائوس و ارسطوس را جلوتر به یونان فرستاد و خود کمی بیشتر در آسیا ماند."},{"book":"اعمال رسولان","chapter":"19","verse":"23","text":"ولی تقریباً در همین هنگام، در افسس شورشی بر ضد مسیحیان بر پا شد."},{"book":"اعمال رسولان","chapter":"19","verse":"24","text":"این شورش به تحریک شخصی به نام دیمیتریوس به راه افتاد که یک زرگر بود و مجسمه‌های نقره‌ای از آرتِمیس، یکی از الهه‌های یونانی‌ها، می‌ساخت و برای صنعتگران شهر کسب و کاری فراوان ایجاد می‌کرد."},{"book":"اعمال رسولان","chapter":"19","verse":"25","text":"روزی دیمیتریوس کارگران و همکاران خود را جمع کرد و به ایشان گفت:"},{"book":"اعمال رسولان","chapter":"19","verse":"26","text":"ولی به طوری که می‌دانید و دیده و شنیده‌اید، این پولس بسیاری را متقاعد ساخته است که این بتها خدا نیستند. به همین جهت بازار ما کساد شده است! نه فقط ما در افسس ضرر می‌بینیم، بلکه همکاران ما در سرتاسر آسیا ورشکست می‌شوند."},{"book":"اعمال رسولان","chapter":"19","verse":"27","text":"و نه فقط کسب و کار ما از رونق می‌افتد، بلکه حتی ممکن است این معبد الهۀ ما، آرتِمیس، از چشم و دل مردم بیفتد و این خدای باشکوه فراموش شود، خدایی که نه فقط تمام مردم ایالت آسیا بلکه در سرتاسر دنیا مردم او را می‌پرستند.»"},{"book":"اعمال رسولان","chapter":"19","verse":"28","text":"وقتی حاضرین این را شنیدند، خشمگین شده، فریاد زدند: «بزرگ است آرتمیسِ افسسیان!»"},{"book":"اعمال رسولان","chapter":"19","verse":"29","text":"کم‌کم مردم از گوشه و کنار جمع شدند و طولی نکشید که غوغایی در شهر بر پا شد. همه به سوی تماشاخانهٔ شهر هجوم بردند و گایوس و ارِستَرخوس را که از همسفران پولس و اهل مکادونیه بودند گرفتند و کشان‌کشان برای محاکمه بردند."},{"book":"اعمال رسولان","chapter":"19","verse":"30","text":"پولس می‌خواست مداخله کند، اما مسیحیان مانع شدند."},{"book":"اعمال رسولان","chapter":"19","verse":"31","text":"چند نفر از مقامات آن ایالت نیز که از دوستان پولس بودند، برای او پیغام فرستادند و خواهش کردند که پا به میدان مسابقات نگذارد."},{"book":"اعمال رسولان","chapter":"19","verse":"32","text":"در میدان آشوبی به پا شد. مردم تا نفس داشتند فریاد می‌زدند و هر کس یک چیز می‌گفت. بیشترشان نیز نمی‌دانستند چرا به آنجا آمده‌اند."},{"book":"اعمال رسولان","chapter":"19","verse":"33","text":"در این بین چند یهودی، اسکندر را یافتند و او را جلو انداخته، از او خواستند تا ماجرا را توضیح دهد. اسکندر با تکان دادن دست از مردم خواست که ساکت شوند و سعی کرد چیزی بگوید."},{"book":"اعمال رسولان","chapter":"19","verse":"34","text":"اما وقتی فهمیدند یهودی است، بلندتر فریاد زدند: «بزرگ است آرتِمیسِ افسسیان!» این سر و صدا تا دو ساعت ادامه یافت."},{"book":"اعمال رسولان","chapter":"19","verse":"35","text":"سرانجام شهردار توانست ایشان را آرام کند و چند کلمه سخن بگوید. شهردار گفت: «ای مردم افسس، همه می‌دانند که شهر ما افسس، حافظ معبد آرتِمیسِ بزرگ است و تمثال او از آسمان برای ما بر زمین افتاده است."},{"book":"اعمال رسولان","chapter":"19","verse":"36","text":"چون در این شکی نیست، پس اگر کسی چیزی بگوید، شما نباید زود رنجیده‌خاطر شوید و کاری نسنجیده انجام دهید."},{"book":"اعمال رسولان","chapter":"19","verse":"37","text":"شما این دو نفر را به اینجا آورده‌اید در صورتی که نه از معبد ما چیزی دزدیده‌اند و نه به الهۀ ما بی‌احترامی کرده‌اند."},{"book":"اعمال رسولان","chapter":"19","verse":"38","text":"اگر دیمیتریوس و صنعتگران از کسی شکایتی دارند، درِ دادگاه باز است و قضات هم آماده‌اند تا به شکایتها رسیدگی کنند. بگذارید ایشان از راههای قانونی اقدام کنند."},{"book":"اعمال رسولان","chapter":"19","verse":"39","text":"اگر در مورد موضوع دیگری گله و شکایتی باشد، در جلسات رسمی انجمن شهر، حل و فصل خواهد شد."},{"book":"اعمال رسولان","chapter":"19","verse":"40","text":"زیرا این خطر وجود دارد که حاکم رومی به خاطر آشوب امروز، از ما بازخواست کند. اگر چنین کند قادر به پاسخگویی نیستیم و هیچ دلیلی برای توجیه آن نداریم.»"},{"book":"اعمال رسولان","chapter":"19","verse":"41","text":"سپس، ایشان را مرخص نمود و همه متفرق شدند."}]}