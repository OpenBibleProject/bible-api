{"data":[{"book":"اعمال رسولان","chapter":"15","verse":"1","text":"در همان زمان که پولس و برنابا در انطاکیه بودند، عده‌ای از یهودیه آمدند و به مسیحیان تعلیم غلط داده، می‌گفتند: «اگر کسی به آیین موسی وفادار نماند و ختنه نشود، محال است بتواند نجات پیدا کند.»"},{"book":"اعمال رسولان","chapter":"15","verse":"2","text":"پولس و برنابا در این باره به مخالفت و مباحثۀ شدید با ایشان پرداختند، تا بالاخره قرار شد مسیحیان انطاکیه، پولس و برنابا را با چند نفر از میان خود به اورشلیم بفرستند تا عقیدهٔ رسولان و مشایخ کلیسای آنجا را در این باره جویا شوند."},{"book":"اعمال رسولان","chapter":"15","verse":"3","text":"پس ایشان با بدرقهٔ کلیسا، به سوی اورشلیم حرکت کردند و سر راهشان، در شهرهای فینیقیه و سامره نیز به مسیحیان سر زدند و مژده دادند که غیریهودیان نیز به مسیح ایمان آورده‌اند؛ و همه از شنیدن این خبر شاد شدند."},{"book":"اعمال رسولان","chapter":"15","verse":"4","text":"وقتی به اورشلیم رسیدند اعضای کلیسا و رسولان و مشایخ، ایشان را با آغوش باز پذیرفتند. پولس و برنابا نیز آنچه را که خدا به‌وسیلۀ ایشان انجام داده بود گزارش دادند."},{"book":"اعمال رسولان","chapter":"15","verse":"5","text":"آنگاه چند نفر از مسیحیان که قبلاً از فرقهٔ فریسیان بودند، برخاسته، گفتند: «تمام غیریهودیانی که مسیحی شده‌اند باید ختنه شوند و شریعت موسی را نگاه دارند.»"},{"book":"اعمال رسولان","chapter":"15","verse":"6","text":"پس رسولان و مشایخ کلیسا تصمیم گرفتند جلسه‌ای تشکیل دهند تا به این موضوع رسیدگی کنند."},{"book":"اعمال رسولان","chapter":"15","verse":"7","text":"در این جلسه، پس از مباحثهٔ بسیار، پطرس برخاست و به ایشان گفت: «برادران، شما همه می‌دانید که از مدتها پیش خدا مرا از میان خودتان انتخاب کرد تا پیغام انجیل را به غیریهودیان برسانم تا ایشان آن را بشنوند و ایمان آورند."},{"book":"اعمال رسولان","chapter":"15","verse":"8","text":"خدا که از دل مردم باخبر است، روح‌القدس را همان‌طور که به ما داد، به غیریهودیان نیز ارزانی داشت تا این حقیقت را ثابت کند که ایشان را نیز مانند ما می‌پذیرد."},{"book":"اعمال رسولان","chapter":"15","verse":"9","text":"«پس خدا میان ما و آنان هیچ فرقی نگذاشت، چون همان‌طور که دل ما را با ایمان پاک کرد، دل آنان را نیز پاک نمود."},{"book":"اعمال رسولان","chapter":"15","verse":"10","text":"حال، چرا می‌خواهید از کار خدا ایراد بگیرید و باری روی دوش دیگران بگذارید که نه ما توانستیم حمل کنیم و نه اجداد ما؟"},{"book":"اعمال رسولان","chapter":"15","verse":"11","text":"مگر ایمان ندارید که با فیض عیسای خداوند، همه یکسان نجات پیدا می‌کنند؟»"},{"book":"اعمال رسولان","chapter":"15","verse":"12","text":"بدین ترتیب، بحث خاتمه یافت. سپس حضار به برنابا و پولس گوش دادند و ایشان معجزاتی را که خدا در میان غیریهودیان به عمل آورده بود، بازگو کردند."},{"book":"اعمال رسولان","chapter":"15","verse":"13","text":"پس از ایشان، نوبت به یعقوب رسید. او برخاست و گفت: «برادران، گوش کنید."},{"book":"اعمال رسولان","chapter":"15","verse":"14","text":"پطرس برای شما بیان کرد که چگونه خدا برای نخستین بار بر غیریهودیان ظاهر شد تا برای جلال خود، از میان ایشان قومی جدید انتخاب کند."},{"book":"اعمال رسولان","chapter":"15","verse":"15","text":"و این امر که غیریهودیان ایمان می‌آورند، دقیقاً منطبق با کلام انبیا است، همان‌طور که نوشته شده:"},{"book":"اعمال رسولان","chapter":"15","verse":"16","text":"”پس از آن، باز خواهم گشت و خیمۀ افتادهٔ15‏:16 منظور از «خیمۀ افتادۀ داوود»، همان سلطنت و دودمان پادشاهی اوست. داوود را از نو بر پا خواهم داشت و ویرانه‌هایش را بازسازی خواهم کرد و آن را به حالت نخست برخواهم گردانید،"},{"book":"اعمال رسولان","chapter":"15","verse":"17","text":"تا باقی افراد بشر بتوانند خداوند را بجویند، حتی تمام قومهایی که نام مرا بر خود دارند. این است سخن خداوندی که این امور را به انجام می‌رسانَد“،"},{"book":"اعمال رسولان","chapter":"15","verse":"18","text":"اموری که از دیرباز معلوم بوده است."},{"book":"اعمال رسولان","chapter":"15","verse":"19","text":"«بنابراین، عقیدهٔ من این است که نباید در مورد غیریهودیانی که به سوی خدا باز می‌گردند، مسائل را دشوار سازیم."},{"book":"اعمال رسولان","chapter":"15","verse":"20","text":"فقط بنویسیم که گوشت حیواناتی را که برای بتها قربانی شده‌اند و خون و حیوانات خفه‌شده را نخورند و از بی‌عفتی بپرهیزند."},{"book":"اعمال رسولان","chapter":"15","verse":"21","text":"چون سالهاست که روزهای شَبّات در هر شهر در کنیسه‌ها این شریعت موسی موعظه می‌شود.»"},{"book":"اعمال رسولان","chapter":"15","verse":"22","text":"پس رسولان و مشایخ کلیسا با تمام اعضای کلیسا رأی دادند که دو نفر را همراه پولس و برنابا به انطاکیه بفرستند تا نتیجهٔ این جلسه را به ایشان اطلاع دهند. این دو نفر یکی یهودا معروف به برسابا بود و دیگری سیلاس. ایشان هر دو از افراد سرشناس کلیسا بودند."},{"book":"اعمال رسولان","chapter":"15","verse":"23","text":"متن نامه‌ای که با خود بردند، از این قرار بود:"},{"book":"اعمال رسولان","chapter":"15","verse":"24","text":"از قرار معلوم، افرادی از میان ما نزد شما آمده، شما را مشوش ساخته و رنجانده‌اند و بدون دستور ما به شما گفته‌اند که برای نجات یافتن، باید شریعت یهود را نگاه دارید."},{"book":"اعمال رسولان","chapter":"15","verse":"25","text":"پس، ما تصمیم گرفتیم از طرف خود این دو نماینده را همراه عزیزانمان برنابا و پولس نزد شما بفرستیم،"},{"book":"اعمال رسولان","chapter":"15","verse":"26","text":"افرادی که به خاطر خداوند ما عیسی مسیح از جان خود گذشته‌اند."},{"book":"اعمال رسولان","chapter":"15","verse":"27","text":"پس ما یهودا و سیلاس را می‌فرستیم تا به شما بگویند که نظر ما دربارهٔ مشکل شما چیست."},{"book":"اعمال رسولان","chapter":"15","verse":"28","text":"زیرا با هدایت روح‌القدس صلاح دیدیم که باری بر دوش شما نگذاریم، جز این ضروریات که:"},{"book":"اعمال رسولان","chapter":"15","verse":"29","text":"از گوشت حیواناتی که برای بتها قربانی می‌شوند و گوشت حیوانات خفه شده و خون و بی‌عفتی بپرهیزید. اگر از این چیزها دوری کنید، کار خوبی خواهید کرد."},{"book":"اعمال رسولان","chapter":"15","verse":"30","text":"این چهار نفر بی‌درنگ به انطاکیه رفتند و تمام مسیحیان را دور هم جمع کردند و آن نامه را به ایشان دادند."},{"book":"اعمال رسولان","chapter":"15","verse":"31","text":"وقتی نامه را خواندند بی‌اندازه شاد شدند."},{"book":"اعمال رسولان","chapter":"15","verse":"32","text":"سپس، یهودا و سیلاس که هر دو نبی بودند، با سخنان بسیار ایمانداران را تشویق و تقویت کردند."},{"book":"اعمال رسولان","chapter":"15","verse":"33","text":"سپس مدتی در آنجا ماندند، و بعد ایمانداران ایشان را به سلامت روانه کردند تا به کلیسای اورشلیم برگردند."},{"book":"اعمال رسولان","chapter":"15","verse":"34","text":"اما سیلاس تصمیم گرفت در آنجا بماند.15‏:34 آیۀ ۳۴ در برخی نسخه‌های یونانی نیست."},{"book":"اعمال رسولان","chapter":"15","verse":"35","text":"پولس و برنابا در انطاکیه ماندند تا همراه دیگران، کلام خدا را تعلیم و بشارت دهند."},{"book":"اعمال رسولان","chapter":"15","verse":"36","text":"پس از چندی، پولس به برنابا پیشنهاد کرد که بازگردند و به شهرهایی که قبلاً در آنجا موعظه کرده بودند، سر بزنند تا ببینند ایمانداران در چه حالند."},{"book":"اعمال رسولان","chapter":"15","verse":"37","text":"برنابا موافقت کرد و خواست یوحنا معروف به مرقس را نیز با خود ببرند."},{"book":"اعمال رسولان","chapter":"15","verse":"38","text":"ولی پولس صلاح نمی‌دید کسی را با خود ببرند که در پامفیلیا آنان را ترک نموده و با ایشان همکاری نکرده بود."},{"book":"اعمال رسولان","chapter":"15","verse":"39","text":"اختلاف آنان بر سر این موضوع به قدری شدت گرفت که از هم جدا شدند. برنابا مرقس را برداشت و با کشتی رهسپار قبرس شد؛"},{"book":"اعمال رسولان","chapter":"15","verse":"40","text":"امّا پولس، سیلاس را انتخاب کرد و به دست برادران به فیض خداوند سپرده شده، عازم سفر گشت."},{"book":"اعمال رسولان","chapter":"15","verse":"41","text":"سپس به سراسر سوریه و کیلیکیه سفر کرده، کلیساها را استوار می‌کرد."}]}