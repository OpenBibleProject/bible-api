{"data":[{"book":"اعمال رسولان","chapter":"16","verse":"1","text":"به این ترتیب، پولس و سیلاس به شهر دربه و سپس به لستره رفتند. در شهر لستره با شاگردی جوان، به نام تیموتائوس، آشنا شدند. مادر وی مسیحی یهودی‌نژاد، ولی پدرش یونانی بود."},{"book":"اعمال رسولان","chapter":"16","verse":"2","text":"مسیحیان لستره و قونیه دربارهٔ تیموتائوس شهادت خوبی می‌دادند."},{"book":"اعمال رسولان","chapter":"16","verse":"3","text":"پس، پولس از او خواست که در این سفر همراه ایشان برود. ولی به احترام یهودیان آن نواحی، پیش از حرکت، تیموتائوس را ختنه کرد، چون همه می‌دانستند که پدرش یونانی است."},{"book":"اعمال رسولان","chapter":"16","verse":"4","text":"سپس، با هم شهر به شهر گشتند و تصمیمی را که رسولان و مشایخ اورشلیم دربارهٔ غیریهودیان گرفته بودند، به اطلاع کلیساها رساندند."},{"book":"اعمال رسولان","chapter":"16","verse":"5","text":"به این ترتیب، ایمان مسیحیان رشد می‌کرد و بر تعداد آنان افزوده می‌شد."},{"book":"اعمال رسولان","chapter":"16","verse":"6","text":"وقتی از شهرهای ایالات فریجیه و غلاطیه گذشتند، روح‌القدس اجازه نداد که این بار به ایالت آسیا بروند."},{"book":"اعمال رسولان","chapter":"16","verse":"7","text":"پس به سرحد ایالت میسیا رسیدند و کوشیدند از راه شمال به ایالت بطینیا بروند، اما باز روح عیسی به ایشان اجازه نداد."},{"book":"اعمال رسولان","chapter":"16","verse":"8","text":"پس، از ایالت میسیا گذشتند و به شهر تروآس آمدند."},{"book":"اعمال رسولان","chapter":"16","verse":"9","text":"همان شب پولس رؤیایی دید. در این رؤیا شخصی را در مقدونیهٔ یونان دید که به او التماس می‌کند و می‌گوید: «به اینجا بیا و ما را کمک کن.»"},{"book":"اعمال رسولان","chapter":"16","verse":"10","text":"پس چون این رؤیا را دید، مطمئن شدیم16‏:10 از اینجا به بعد لوقا، نویسنده کتاب، با پولس همسفر می‌شود. که خداوند ما را خوانده است تا پیغام انجیل را در مقدونیه نیز اعلام کنیم. از این رو بی‌درنگ عازم آنجا شدیم."},{"book":"اعمال رسولان","chapter":"16","verse":"11","text":"بنابراین، در تروآس سوار قایق شدیم و مستقیم به ساموتراکی رفتیم. روز بعد از آنجا رهسپار نیاپولیس شدیم."},{"book":"اعمال رسولان","chapter":"16","verse":"12","text":"و سرانجام به فیلیپی رسیدیم که یکی از شهرهای مستعمرهٔ روم و داخل مرز مقدونیه بود. چند روز در آنجا ماندیم."},{"book":"اعمال رسولان","chapter":"16","verse":"13","text":"در روز شَبّات، از شهر بیرون رفتیم و به کنار رودخانه رسیدیم، چون تصور می‌کردیم که در آنجا می‌توانیم مکانی برای دعا بیابیم. پس به گفتگو با زنانی نشستیم که در آنجا گرد آمده بودند."},{"book":"اعمال رسولان","chapter":"16","verse":"14","text":"یکی از این زنان لیدیه نام داشت. او فروشندهٔ پارچه‌های ارغوانی و اهل طیاتیرا و زنی خداپرست بود. همان‌طور که به پیام ما گوش می‌داد، خداوند دل او را گشود، به طوری که هر چه را که پولس می‌گفت، می‌پذیرفت."},{"book":"اعمال رسولان","chapter":"16","verse":"15","text":"او با تمام اعضای خانواده‌اش تعمید گرفت و خواهش کرد که میهمان او باشیم و گفت: «اگر اطمینان دارید که براستی به خداوند ایمان دارم، پس بیایید میهمان من باشید.» آنقدر اصرار نمود تا سرانجام قبول کردیم."},{"book":"اعمال رسولان","chapter":"16","verse":"16","text":"یک روز که به محل دعا در کنار رودخانه می‌رفتیم، به کنیزی برخوردیم که اسیر روحی پلید بود و فالگیری می‌کرد و از این راه سود کلانی عاید اربابانش می‌نمود."},{"book":"اعمال رسولان","chapter":"16","verse":"17","text":"آن دختر به دنبال پولس و ما می‌آمد و با صدای بلند به مردم می‌گفت: «این مردان خدمتگزاران خدای متعال هستند و راه نجات را به شما اعلان می‌کنند.»"},{"book":"اعمال رسولان","chapter":"16","verse":"18","text":"چند روز کار او همین بود تا اینکه پولس آزرده‌خاطر شد و به روح ناپاکی که در او بود گفت: «به نام عیسی مسیح به تو دستور می‌دهم که از وجود این دختر بیرون بیایی!» در همان لحظه روح پلید او را رها کرد."},{"book":"اعمال رسولان","chapter":"16","verse":"19","text":"وقتی اربابان او دیدند که با این کار درآمدشان قطع شده، پولس و سیلاس را گرفتند و کشان‌کشان تا میدان شهر به دادگاه بردند."},{"book":"اعمال رسولان","chapter":"16","verse":"20","text":"آنها در حضور مقامات شهر فریاد می‌زدند: «این یهودیان شهر ما را به آشوب کشیده‌اند."},{"book":"اعمال رسولان","chapter":"16","verse":"21","text":"رسومی را تعلیم می‌دهند که برخلاف قوانین ما رومیان است.»"},{"book":"اعمال رسولان","chapter":"16","verse":"22","text":"گروهی از مردم شهر نیز با آنان همدست شدند. در دادگاه لباسهای پولس و سیلاس را از تنشان درآوردند و ایشان را سخت چوب زدند."},{"book":"اعمال رسولان","chapter":"16","verse":"23","text":"پس از ضرب و شتم فراوان، هر دو را به زندان انداختند و زندانبان را تهدید کردند که اگر اینها فرار کنند، او را خواهند کشت."},{"book":"اعمال رسولان","chapter":"16","verse":"24","text":"او نیز ایشان را به بخش درونی زندان برد و پاهای آنان را با زنجیر بست."},{"book":"اعمال رسولان","chapter":"16","verse":"25","text":"نیمه‌های شب وقتی پولس و سیلاس مشغول دعا و سرود خواندن بودند و دیگران نیز به آنان گوش می‌دادند،"},{"book":"اعمال رسولان","chapter":"16","verse":"26","text":"ناگهان زلزله‌ای رخ داد! شدت آن به قدری زیاد بود که پایه‌های زندان لرزید و همهٔ درها باز شد و زنجیرها از دست و پای زندانیان فرو ریخت!"},{"book":"اعمال رسولان","chapter":"16","verse":"27","text":"زندانبان از خواب پرید و دید تمام درهای زندان باز است و فکر کرد که زندانیان فرار کرده‌اند؛ پس شمشیرش را کشید تا خود را بکشد."},{"book":"اعمال رسولان","chapter":"16","verse":"28","text":"ولی پولس فریاد زد: «به خود صدمه‌ای نزن! ما همه اینجا هستیم!»"},{"book":"اعمال رسولان","chapter":"16","verse":"29","text":"زندانبان خواست تا چراغی برایش بیاورند و سراسیمه به درون زندان دوید و در حالی که می‌لرزید به پای پولس و سیلاس افتاد."},{"book":"اعمال رسولان","chapter":"16","verse":"30","text":"سپس ایشان را از زندان بیرون آورد و با التماس گفت: «آقایان، من چه کنم تا نجات یابم؟»"},{"book":"اعمال رسولان","chapter":"16","verse":"31","text":"جواب دادند: «به عیسای خداوند ایمان آور تا تو و تمام افراد خانواده‌ات نجات یابید.»"},{"book":"اعمال رسولان","chapter":"16","verse":"32","text":"آنگاه پیام خداوند را به او و اهل خانه‌اش رساندند."},{"book":"اعمال رسولان","chapter":"16","verse":"33","text":"او نیز فوری زخمهای ایشان را شست و سپس با اهل خانه‌اش تعمید گرفت."},{"book":"اعمال رسولان","chapter":"16","verse":"34","text":"آنگاه پولس و سیلاس را به خانه برد و به ایشان خوراک داد. زندانبان و اهل خانهٔ او از اینکه به خدا ایمان آورده بودند، بسیار شاد بودند."},{"book":"اعمال رسولان","chapter":"16","verse":"35","text":"وقتی صبح شد از طرف دادگاه مأمورانی آمدند و به زندانبان گفتند: «پولس و سیلاس را آزاد کن بروند.»"},{"book":"اعمال رسولان","chapter":"16","verse":"36","text":"او نیز به پولس گفت: «مقامات شهر دستور داده‌اند که شما را آزاد کنم. پس به سلامتی بروید.»"},{"book":"اعمال رسولان","chapter":"16","verse":"37","text":"اما پولس جواب داد: «ما را در انظار مردم زدند و بدون محاکمه به زندان انداختند و حالا می‌گویند مخفیانه بیرون برویم! هرگز! چون تابعیت ما رومی است، اعضای دادگاه باید با پای خود بیایند و از ما عذرخواهی کنند!»"},{"book":"اعمال رسولان","chapter":"16","verse":"38","text":"مأموران بازگشتند و به دادگاه گزارش دادند. وقتی شنیدند که پولس و سیلاس تابع دولت روم هستند، وحشت کردند."},{"book":"اعمال رسولان","chapter":"16","verse":"39","text":"پس به زندان آمدند و با التماس گفتند: «لطفاً تشریف ببرید.» و با احترام ایشان را از زندان بیرون آوردند و خواهش کردند که از شهر بیرون بروند."},{"book":"اعمال رسولان","chapter":"16","verse":"40","text":"پولس و سیلاس وقتی از زندان بیرون آمدند، به خانه لیدیه بازگشتند تا با ایمانداران ملاقات کنند و یکبار دیگر ایشان را تشویق کنند. سپس آنجا را ترک کردند."}]}