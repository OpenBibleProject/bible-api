{"data":[{"book":"اعمال رسولان","chapter":"18","verse":"1","text":"پس از آن، پولس از آتن به قُرِنتُس رفت."},{"book":"اعمال رسولان","chapter":"18","verse":"2","text":"در آن شهر با مردی یهودی به نام آکیلا، متولد پونتوس، آشنا شد. او به اتفاق همسرش پریسکیلا به تازگی از ایتالیا به قرنتس آمده بود، زیرا کلودیوس قیصر همۀ یهودیان را از روم اخراج کرده بود."},{"book":"اعمال رسولان","chapter":"18","verse":"3","text":"پولس نزد آنان ماند و مشغول کار شد چون او نیز مانند ایشان خیمه‌دوز بود."},{"book":"اعمال رسولان","chapter":"18","verse":"4","text":"پولس هر شَبّات به کنیسه می‌رفت و با یهودیان و یونانیان مباحثه می‌کرد و می‌کوشید آنان را متقاعد کند."},{"book":"اعمال رسولان","chapter":"18","verse":"5","text":"پس از آنکه سیلاس و تیموتائوس از مقدونیه رسیدند، پولس تمام وقت خود را صرف موعظه کرد و برای یهودیان دلیل می‌آورد که عیسی همان مسیح است."},{"book":"اعمال رسولان","chapter":"18","verse":"6","text":"اما وقتی یهودیان با او مخالفت کرده، ناسزا گفتند، پولس گرد و خاک آن شهر را از لباس خود تکاند و گفت: «خونتان به گردن خودتان! من از خون شما مُبَرا هستم. از این پس پیغام خدا را به غیریهودیان خواهم رساند.»"},{"book":"اعمال رسولان","chapter":"18","verse":"7","text":"سپس پولس کنیسه را ترک گفت و به خانۀ یک غیریهودی خداپرست به نام تیتیوس یوستوس رفت، که خانه‌اش در جوار کنیسه بود."},{"book":"اعمال رسولان","chapter":"18","verse":"8","text":"کْریسْپوس، سرپرست کنیسه و همۀ خانواده‌اش به خداوند ایمان آوردند. بسیاری دیگر در قُرِنتُس که پیام پولس را شنیدند نیز ایمان آوردند و تعمید گرفتند."},{"book":"اعمال رسولان","chapter":"18","verse":"9","text":"یک شب خداوند در رؤیا به پولس فرمود: «از هیچ‌کس نترس! با دلیری موعظه کن و از این کار دست نکش!"},{"book":"اعمال رسولان","chapter":"18","verse":"10","text":"چون من با تو هستم و کسی نمی‌تواند به تو آسیبی برساند. بسیاری در این شهر به من تعلق دارند.»"},{"book":"اعمال رسولان","chapter":"18","verse":"11","text":"پس پولس یک سال و نیم در آنجا ماند و کلام خدا را تعلیم داد."},{"book":"اعمال رسولان","chapter":"18","verse":"12","text":"اما وقتی گالیون حاکم ایالت اخائیه شد، یهودیان با هم بر ضد پولس برخاستند و او را برای محاکمه به حضور حاکم بردند."},{"book":"اعمال رسولان","chapter":"18","verse":"13","text":"آنان پولس را متهم ساخته، گفتند: «او مردم را وا می‌دارد خدا را با روشهای خلاف شریعت عبادت کنند.»"},{"book":"اعمال رسولان","chapter":"18","verse":"14","text":"ولی درست در همان لحظه که پولس می‌خواست از خود دفاع کند، گالیون رو به مدعیان کرد و گفت: «ای یهودیان، گوش کنید! اگر جرم و جنایتی در کار بود، به سخنان شما گوش می‌دادم،"},{"book":"اعمال رسولان","chapter":"18","verse":"15","text":"اما چون جنگ و جدال شما بر سر کلمات، اشخاص و قوانین مذهب خودتان است، خود شما آن را حل و فصل کنید. من نه به این چیزها علاقه دارم و نه در آنها دخالت می‌کنم.»"},{"book":"اعمال رسولان","chapter":"18","verse":"16","text":"آنگاه ایشان را از دادگاه بیرون کرد."},{"book":"اعمال رسولان","chapter":"18","verse":"17","text":"پس ایشان رفته، بر سر سوستانیس که سرپرست جدید کنیسه یهودیان بود، ریختند و او را بیرون دادگاه کتک زدند. اما گالیو، حاکم آن ایالت، هیچ اعتنایی نکرد."},{"book":"اعمال رسولان","chapter":"18","verse":"18","text":"پس از این واقعه پولس مدتی در آن شهر ماند و بعد با مسیحیان وداع نمود و همراه پریسکیلا و آکیلا از راه دریا به سوی سوریه حرکت کرد. در شهر کَنخَریه مطابق رسم یهودیان موی سر خود را تراشید، چرا که نذر کرده بود."},{"book":"اعمال رسولان","chapter":"18","verse":"19","text":"وقتی به بندر اَفَسُس رسید، پریسکیلا و اکیلا را در کشتی گذاشت و برای گفتگو به کنیسه یهود رفت."},{"book":"اعمال رسولان","chapter":"18","verse":"20","text":"یهودیان از او خواستند چند روز پیش ایشان بماند، ولی پولس قبول نکرد چون می‌خواست به موقع به اورشلیم برسد."},{"book":"اعمال رسولان","chapter":"18","verse":"21","text":"او گفت: «هر طور باشد، باید روز عید در اورشلیم باشم.» ولی قول داد که اگر خدا بخواهد بعدها به افسس بازگردد. آنگاه دوباره سوار کشتی شد و آنجا را ترک نمود."},{"book":"اعمال رسولان","chapter":"18","verse":"22","text":"در بندر قیصریه از کشتی پیاده شد و به دیدن ایمانداران کلیسای اورشلیم رفت و بعد، از راه دریا راهی انطاکیه شد."},{"book":"اعمال رسولان","chapter":"18","verse":"23","text":"پس از مدتی از آنجا به غلاطیه و فریجیه رفت و از مسیحیان دیدن کرد و ایشان را در ایمان به خداوند تقویت نمود."},{"book":"اعمال رسولان","chapter":"18","verse":"24","text":"در این هنگام، شخصی یهودی به نام اَپُلُس، از اهالی اسکندریه،18‏:24 «اسکندریه» در شمال مصر واقع بود و یکی از مراکز مهم دانش و فرهنگ به زبان یونانی به شمار می‌رفت. به افسس رسید. او سخنوری ماهر بود و دانشی دقیق از کتب مقدّس داشت."},{"book":"اعمال رسولان","chapter":"18","verse":"25","text":"وی در طریقت خداوند تعلیم یافته بود، و با شور و حرارت روح سخن می‌گفت و به‌دقت دربارهٔ عیسی تعلیم می‌داد، گرچه تنها از تعمید یحیی آگاهی داشت و بس."},{"book":"اعمال رسولان","chapter":"18","verse":"26","text":"وقتی پریسکیلا و آکیلا موعظهٔ دلیرانۀ او را در کنیسه شنیدند، او را نزد خود بردند و طریقت خدا را دقیقتر به او تعلیم دادند."},{"book":"اعمال رسولان","chapter":"18","verse":"27","text":"وقتی اپلس تصمیم گرفت به ایالت اَخائیه18‏:27 «اَخائیه» ایالت یا منطقه‌ای بود واقع در جنوب غربی یونان امروز. قُرِنتُس شهر مهم این منطقه به شمار می‌رفت. برود، ایمانداران او را تشویق کردند و نامه‌هایی برای مسیحیانِ آن منطقه نوشتند تا از او به گرمی استقبال کنند. وقتی به آنجا رسید، باعث کمک فراوان به آنانی شد که از طریق فیض، ایمان آورده بودند،"},{"book":"اعمال رسولان","chapter":"18","verse":"28","text":"زیرا در حضور همه، تمام دلایل یهودیان را رد می‌کرد و از کتب مقدّس دلایل قوی می‌آورد که عیسی در حقیقت همان مسیح است."}]}