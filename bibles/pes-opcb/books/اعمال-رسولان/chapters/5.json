{"data":[{"book":"اعمال رسولان","chapter":"5","verse":"1","text":"شخصی نیز بود به نام حنانیا، با همسرش سفیره، که زمینی را فروخت،"},{"book":"اعمال رسولان","chapter":"5","verse":"2","text":"ولی فقط قسمتی از مبلغ آن را نزد رسولان آورد و ادعا کرد که تمام مبلغ را آورده، و بقیه را برای خود نگاه داشت. زن او نیز از حیلهٔ او باخبر بود."},{"book":"اعمال رسولان","chapter":"5","verse":"3","text":"پطرس گفت: «حنانیا، شیطان قلب تو را از طمع پر کرده است. وقتی گفتی این تمام قیمت زمین است، در واقع به روح‌القدس دروغ گفتی."},{"book":"اعمال رسولان","chapter":"5","verse":"4","text":"زمین مال خودت بود که بفروشی یا نفروشی. بعد از فروش هم دست خودت بود که چقدر بدهی یا ندهی. چرا این کار را کردی؟ تو به ما دروغ نگفتی، بلکه به خدا دروغ گفتی.»"},{"book":"اعمال رسولان","chapter":"5","verse":"5","text":"به محض اینکه حنانیا این سخن را شنید، بر زمین افتاد و جابه‌جا مرد! همه وحشت کردند!"},{"book":"اعمال رسولان","chapter":"5","verse":"6","text":"پس جوانان آمدند، او را در کفن پیچیدند و به خاک سپردند."},{"book":"اعمال رسولان","chapter":"5","verse":"7","text":"حدود سه ساعت بعد، همسر او بی‌خبر از مرگ شوهرش آمد."},{"book":"اعمال رسولان","chapter":"5","verse":"8","text":"پطرس از او پرسید: «آیا شما زمینتان را به همین قیمت فروختید؟»"},{"book":"اعمال رسولان","chapter":"5","verse":"9","text":"پطرس گفت: «شما چرا با هم همدست شدید تا روح خدا را امتحان کنید؟ جوانانی که شوهرت را بردند و به خاک سپردند، تازه برگشته‌اند. پس تو را نیز خواهند برد.»"},{"book":"اعمال رسولان","chapter":"5","verse":"10","text":"بلافاصله آن زن نیز پیش پاهای پطرس بر زمین افتاد و جان داد. وقتی جوانان رسیدند، دیدند که او هم مرده است. پس، جنازهٔ او را نیز بردند و در کنار شوهرش به خاک سپردند."},{"book":"اعمال رسولان","chapter":"5","verse":"11","text":"در نتیجه، ترس عظیمی کلیسا و تمام کسانی را که این واقعه را می‌شنیدند فرا گرفت."},{"book":"اعمال رسولان","chapter":"5","verse":"12","text":"رسولان نشانه‌های معجزه‌آسا و عجایب بسیاری به‌عمل می‌آوردند. و همۀ مؤمنین به‌طور مرتب برای دعا در معبد، در قسمتی به نام ایوان سلیمان جمع می‌شدند."},{"book":"اعمال رسولان","chapter":"5","verse":"13","text":"اما دیگر هیچ‌کس جرأت نمی‌کرد به ایشان ملحق شود، گرچه احترام زیادی برای ایشان قائل بودند."},{"book":"اعمال رسولان","chapter":"5","verse":"14","text":"با این حال، مردان و زنانِ بیشتر و بیشتری به خداوند ایمان می‌آوردند و به او می‌پیوستند."},{"book":"اعمال رسولان","chapter":"5","verse":"15","text":"در نتیجۀ کارِ رسولان، مردم بیماران خود را بر روی تخت و تشک به کوچه‌ها می‌آوردند تا وقتی پطرس از آنجا رد می‌شود، دست‌کم سایهٔ او بر بعضی از ایشان بیفتد!"},{"book":"اعمال رسولان","chapter":"5","verse":"16","text":"مردم حتی از اطراف اورشلیم می‌آمدند و دیوزدگان و بیماران خود را می‌آوردند و همه شفا می‌یافتند."},{"book":"اعمال رسولان","chapter":"5","verse":"17","text":"پس، کاهن اعظم و همه دستیارانش که از فرقهٔ صدوقی‌ها بودند، از حسد به جوش آمدند،"},{"book":"اعمال رسولان","chapter":"5","verse":"18","text":"و رسولان را گرفتند و به زندان انداختند."},{"book":"اعمال رسولان","chapter":"5","verse":"19","text":"ولی همان شب فرشتهٔ خداوند آمده، درهای زندان را باز کرد و آنان را بیرون آورد و به ایشان گفت:"},{"book":"اعمال رسولان","chapter":"5","verse":"20","text":"«بروید و در صحن معبد بایستید و پیام کامل این حیات را به ایشان بیان کنید!»"},{"book":"اعمال رسولان","chapter":"5","verse":"21","text":"پس صبح زود به معبد رفتند و مشغول موعظه شدند! کاهن اعظم و همکارانش به معبد آمدند و از تمام اعضای شورای یهود و مشایخ اسرائیل دعوت کردند تا جلسه‌ای تشکیل دهند. چند نفر را نیز فرستادند تا رسولان را از زندان بیاورند و محاکمه کنند."},{"book":"اعمال رسولان","chapter":"5","verse":"22","text":"اما وقتی مأموران به زندان رفتند، کسی را در آنجا نیافتند. پس بازگشتند و گزارش داده، گفتند:"},{"book":"اعمال رسولان","chapter":"5","verse":"23","text":"«درهای زندان کاملاً قفل بود، نگهبانان نیز کنار درها نگهبانی می‌دادند. اما وقتی درها را باز کردیم، کسی داخل زندان نبود!»"},{"book":"اعمال رسولان","chapter":"5","verse":"24","text":"فرماندهٔ نگهبانان و کاهنان اعظم از این خبر گیج و مبهوت شدند و از خود می‌پرسیدند که سرانجامِ این ماجرا چه خواهد شد!"},{"book":"اعمال رسولان","chapter":"5","verse":"25","text":"در همین وقت یک نفر خبر آورد و گفت: «اشخاصی که شما زندانی کرده بودید، در معبد برای مردم موعظه می‌کنند!»"},{"book":"اعمال رسولان","chapter":"5","verse":"26","text":"فرماندهٔ نگهبانان با افراد خود رفت و ایشان را با احترام به جلسهٔ شورا آوردند، چون می‌ترسیدند که اگر به زور متوسّل شوند، مردم ایشان را سنگسار کنند."},{"book":"اعمال رسولان","chapter":"5","verse":"27","text":"پس رسولان را آوردند و ایشان را در برابر شورا حاضر ساختند. آنگاه کاهن اعظم از ایشان پرسید:"},{"book":"اعمال رسولان","chapter":"5","verse":"28","text":"«مگر ما به شما نگفتیم که دیگر هرگز در نام این مرد موعظه نکنید؟ اما شما برخلاف دستور ما، تمام شهر اورشلیم را با سخنان خود پر کرده‌اید و می‌خواهید خون این مرد را به گردن ما بیندازید!»"},{"book":"اعمال رسولان","chapter":"5","verse":"29","text":"پطرس و رسولان جواب دادند: «ما دستور خدا را اطاعت می‌کنیم، نه دستور انسان را."},{"book":"اعمال رسولان","chapter":"5","verse":"30","text":"شما عیسی را بر روی صلیب کشتید، اما خدای اجداد ما او را زنده کرد،"},{"book":"اعمال رسولان","chapter":"5","verse":"31","text":"و او را به دست راست خود نشانده، سرافراز نمود تا پادشاه و نجات دهنده باشد و قوم اسرائیل فرصت داشته باشند که توبه کنند تا گناهانشان بخشیده شود."},{"book":"اعمال رسولان","chapter":"5","verse":"32","text":"حال، ما رسولان، شاهد این واقعه هستیم و روح‌القدس نیز شاهد است، همان روح پاک که خدا او را به مطیعان خود عطا می‌کند.»"},{"book":"اعمال رسولان","chapter":"5","verse":"33","text":"اعضای شورا از جواب رسولان به خشم آمدند و تصمیم گرفتند که ایشان را نیز بکشند."},{"book":"اعمال رسولان","chapter":"5","verse":"34","text":"اما یکی از اعضای شورا به نام غمالائیل، از فرقهٔ فریسیان، که هم در مسائل دینی خبره بود و هم در نظر مردم محترم، برخاست و خواهش کرد که رسولان را چند لحظه بیرون ببرند."},{"book":"اعمال رسولان","chapter":"5","verse":"35","text":"سپس به همکاران خود گفت:"},{"book":"اعمال رسولان","chapter":"5","verse":"36","text":"چندی پیش، مردی به نام تئودا که ادعا می‌کرد شخص بزرگی است، نزدیک به چهارصد نفر را با خود همدست ساخت. او کشته شد و پیروانش نیز بی‌سر و صدا تار و مار شدند."},{"book":"اعمال رسولان","chapter":"5","verse":"37","text":"«پس از او، در زمان سرشماری، شخصی دیگر به نام یهودای جلیلی برخاست و عده‌ای مرید پیدا کرد. ولی او نیز کشته شد و مریدانش پراکنده شدند."},{"book":"اعمال رسولان","chapter":"5","verse":"38","text":"«پس به نظر من کاری به کار این اشخاص نداشته باشید. اگر آنچه می‌گویند و می‌کنند از خودشان است، طولی نمی‌کشد که خودبه‌خود از بین خواهد رفت."},{"book":"اعمال رسولان","chapter":"5","verse":"39","text":"اما اگر از جانب خداست، نمی‌توانید آنها را از میان بردارید. مواظب باشید مبادا با خدا درافتاده باشید.»"},{"book":"اعمال رسولان","chapter":"5","verse":"40","text":"اعضای شورا نصیحت او را قبول کردند، و رسولان را آورده، شلّاق زدند و گفتند که دیگر دربارهٔ عیسی با کسی سخن نگویند. سپس ایشان را آزاد کردند."},{"book":"اعمال رسولان","chapter":"5","verse":"41","text":"رسولان از آنجا بیرون آمدند و شاد بودند که خدا ایشان را شایسته دانست که به خاطر نام او رنج بکشند و بی‌احترامی ببینند."},{"book":"اعمال رسولان","chapter":"5","verse":"42","text":"از آن پس هر روز در خانه‌ها کلام خدا را تعلیم می‌دادند و در معبد وعظ می‌کردند که عیسی همان مسیح است."}]}