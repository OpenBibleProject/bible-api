{"data":[{"book":"اعمال رسولان","chapter":"10","verse":"1","text":"در شهر قیصریه افسری رومی زندگی می‌کرد به نام کُرنیلیوس، که فرماندهٔ هنگی بود معروف به «هنگ ایتالیایی»."},{"book":"اعمال رسولان","chapter":"10","verse":"2","text":"او و اهل خانه‌اش خداپرست و پرهیزگار بودند. کرنیلیوس همیشه با سخاوت به فقرای یهودی کمک کرده، به درگاه خدا دعا می‌کرد."},{"book":"اعمال رسولان","chapter":"10","verse":"3","text":"یک روز، ساعت سه بعد از ظهر، در رؤیا فرشتهٔ خدا را دید. فرشته نزد او آمد و گفت: «کُرنیلیوس!»"},{"book":"اعمال رسولان","chapter":"10","verse":"4","text":"کرنیلیوس با وحشت به او خیره شد و پرسید: «سرورم، چه فرمایشی دارید؟»"},{"book":"اعمال رسولان","chapter":"10","verse":"5","text":"اکنون کسانی به یافا بفرست تا شمعون پطرس را به اینجا بیاورند."},{"book":"اعمال رسولان","chapter":"10","verse":"6","text":"او در خانهٔ شمعون چرم‌ساز که خانه‌اش در کنار دریاست، میهمان است.»"},{"book":"اعمال رسولان","chapter":"10","verse":"7","text":"وقتی فرشته ناپدید شد، کرنیلیوس دو نفر از نوکران خود را با یک سرباز خداشناس که محافظ او بود، فرا خواند"},{"book":"اعمال رسولان","chapter":"10","verse":"8","text":"و تمام ماجرا را به ایشان گفت و آنان را به یافا فرستاد."},{"book":"اعمال رسولان","chapter":"10","verse":"9","text":"روز بعد، وقتی این افراد به شهر یافا نزدیک می‌شدند، پطرس به پشت بام رفت تا دعا کند. ظهر بود"},{"book":"اعمال رسولان","chapter":"10","verse":"10","text":"و پطرس گرسنه شد. در همان حال که خوراک را آماده می‌کردند، پطرس در عالم رؤیا دید که"},{"book":"اعمال رسولان","chapter":"10","verse":"11","text":"آسمان باز شد و چیزی شبیه سفره‌ای بزرگ به طرف زمین آمد که از چهار گوشه آویزان بود."},{"book":"اعمال رسولان","chapter":"10","verse":"12","text":"در آن سفره، انواع مختلف چارپایان و خزندگان و پرندگان وجود داشت."},{"book":"اعمال رسولان","chapter":"10","verse":"13","text":"سپس صدایی به پطرس گفت: «برخیز و هر کدام را که می‌خواهی، ذبح کن و بخور!»"},{"book":"اعمال رسولان","chapter":"10","verse":"14","text":"پطرس گفت: «ای خداوند، من چنین کاری نخواهم کرد، چون در تمام طول عمرم هرگز به چیزی حرام و ناپاک لب نزده‌ام!»"},{"book":"اعمال رسولان","chapter":"10","verse":"15","text":"باز آن صدا گفت: «آنچه را که خدا پاک ساخته، تو ناپاک نخوان!»"},{"book":"اعمال رسولان","chapter":"10","verse":"16","text":"این رؤیا سه بار تکرار شد. سپس، آن سفره به آسمان بالا رفت."},{"book":"اعمال رسولان","chapter":"10","verse":"17","text":"پطرس گیج شده بود، چون نه معنی این رؤیا را درک می‌کرد و نه می‌دانست چه باید بکند."},{"book":"اعمال رسولان","chapter":"10","verse":"18","text":"و می‌گفتند: «آیا شمعون معروف به پطرس در اینجا اقامت دارد؟»"},{"book":"اعمال رسولان","chapter":"10","verse":"19","text":"در حالی که پطرس دربارهٔ رؤیا می‌اندیشید، روح‌القدس به او گفت: «سه نفر آمده‌اند تا تو را ببینند."},{"book":"اعمال رسولان","chapter":"10","verse":"20","text":"برخیز و پایین برو، و بدون شک و تردید همراه ایشان برو، زیرا ایشان را من فرستاده‌ام.»"},{"book":"اعمال رسولان","chapter":"10","verse":"21","text":"پطرس پایین رفت و به ایشان گفت: «من پطرس هستم. چه فرمایشی دارید؟»"},{"book":"اعمال رسولان","chapter":"10","verse":"22","text":"جواب دادند: «ما از جانب کرنیلیوس، افسرِ رومی آمده‌ایم. او شخص نیکوکار و خداترسی است و مورد احترام یهودیان نیز می‌باشد. فرشته‌ای نیز به او ظاهر شده و گفته است که به دنبال شما بفرستد و شما را به خانه دعوت کرده، سخنانتان را بشنود.»"},{"book":"اعمال رسولان","chapter":"10","verse":"23","text":"پطرس آنان را به خانه برد و پذیرایی کرد و روز بعد با ایشان به قیصریه رفت. چند نفر از ایمانداران «یافا» نیز با او رفتند."},{"book":"اعمال رسولان","chapter":"10","verse":"24","text":"فردای آن روز به قیصریه رسیدند. کرنیلیوس بستگان و دوستان نزدیک خود را هم جمع کرده بود و انتظار ایشان را می‌کشید."},{"book":"اعمال رسولان","chapter":"10","verse":"25","text":"به محض اینکه پطرس وارد خانه شد، کرنیلیوس در مقابل او به خاک افتاد و او را پرستش کرد."},{"book":"اعمال رسولان","chapter":"10","verse":"26","text":"اما پطرس او را برخیزانید و گفت: «بلند شو! من نیز مانند تو یک انسانم.»"},{"book":"اعمال رسولان","chapter":"10","verse":"27","text":"پس برخاسته، گفتگوکنان به اتاقی که عدهٔ زیادی در آن جمع بودند، رفتند."},{"book":"اعمال رسولان","chapter":"10","verse":"28","text":"پطرس به ایشان گفت: «شما خود می‌دانید که قوانین یهود اجازه نمی‌دهد که من به خانهٔ شخصی غیریهودی بیایم. ولی خدا در رؤیا به من نشان داده است که هرگز نباید کسی را نجس بدانم."},{"book":"اعمال رسولان","chapter":"10","verse":"29","text":"از این رو وقتی شما به دنبال من فرستادید، بی‌چون و چرا آمدم. حال بفرمایید به چه علّت مرا خواسته‌اید؟»"},{"book":"اعمال رسولان","chapter":"10","verse":"30","text":"کُرنیلیوس جواب داد: «چهار روز پیش، در همین وقت یعنی ساعت سه بعد از ظهر، طبق عادت در خانهٔ خود مشغول دعا بودم که ناگهان دیدم شخصی با لباس نورانی روبروی من ایستاده است!"},{"book":"اعمال رسولان","chapter":"10","verse":"31","text":"او به من گفت: کرنیلیوس، خدا دعاهای تو را شنیده است و کمکهای تو را در حق مردم قبول کرده است!"},{"book":"اعمال رسولان","chapter":"10","verse":"32","text":"حال چند نفر را به یافا بفرست و شمعون پطرس را دعوت کن تا به اینجا بیاید. او در خانهٔ شمعون چرم‌ساز که خانه‌اش در ساحل دریاست، میهمان است."},{"book":"اعمال رسولان","chapter":"10","verse":"33","text":"«پس بی‌درنگ به دنبال شما فرستادم و شما نیز لطف کرده، زود آمدید. حال، همگی در اینجا هستیم و در حضور خدا منتظریم تا پیامی را که خداوند فرموده که به ما بگویید، بشنویم.»"},{"book":"اعمال رسولان","chapter":"10","verse":"34","text":"آنگاه پطرس جواب داد: «حالا می‌فهمم که فقط یهودیان محبوب خدا نیستند!"},{"book":"اعمال رسولان","chapter":"10","verse":"35","text":"بلکه هر کس از هر نژاد و قومی که خدا را بپرستد و کارهای نیک بکند، مورد پسند او واقع می‌شود."},{"book":"اعمال رسولان","chapter":"10","verse":"36","text":"شما یقیناً از آن بشارت و مژده‌ای که خدا به قوم اسرائیل داده آگاه می‌باشید، یعنی این مژده که انسان می‌تواند به‌وسیلۀ عیسی مسیح که خداوند همه است، به سوی خدا بازگردد."},{"book":"اعمال رسولان","chapter":"10","verse":"37","text":"شما می‌دانید که این امر چگونه پس از تعمیدی که یحیی بدان موعظه می‌کرد، در جلیل آغاز شد و به سرتاسر یهودیه رسید."},{"book":"اعمال رسولان","chapter":"10","verse":"38","text":"و بدون شک می‌دانید که خدا عیسای ناصری را با روح‌القدس و قدرت خود مَسْح کرد. او به همه جا می‌رفت و کارهای نیک انجام می‌داد و همۀ آنانی را که تحت ظلم و قدرت ابلیس قرار داشتند شفا می‌بخشید، زیرا خدا با او بود."},{"book":"اعمال رسولان","chapter":"10","verse":"39","text":"«و ما رسولان شاهد تمام اعمالی هستیم که او در سرزمین یهود و در اورشلیم انجام داد و در همان شهر بود که او را بر صلیب کشتند."},{"book":"اعمال رسولان","chapter":"10","verse":"40","text":"ولی سه روز بعد، خدا او را زنده کرد و ظاهر فرمود،"},{"book":"اعمال رسولان","chapter":"10","verse":"41","text":"البته نه به همۀ مردم، بلکه به شاهدانی که از پیش انتخاب کرده بود، یعنی به ما که بعد از زنده شدنش، با او خوردیم و نوشیدیم."},{"book":"اعمال رسولان","chapter":"10","verse":"42","text":"و خدا ما را فرستاده تا این خبر خوش را به همه برسانیم و بگوییم که خدا عیسی را تعیین نموده تا داور زندگان و مردگان باشد."},{"book":"اعمال رسولان","chapter":"10","verse":"43","text":"تمام پیامبران نیز نوشته‌اند که هر کس به او ایمان بیاورد، گناهانش بخشیده خواهد شد.»"},{"book":"اعمال رسولان","chapter":"10","verse":"44","text":"هنوز سخن پطرس تمام نشده بود که روح‌القدس بر تمام شنوندگان نازل شد!"},{"book":"اعمال رسولان","chapter":"10","verse":"45","text":"یهودیانی که همراه پطرس آمده بودند، وقتی دیدند که روح‌القدس به غیریهودیان نیز عطا شده است، مات و مبهوت ماندند."},{"book":"اعمال رسولان","chapter":"10","verse":"46","text":"زیرا شنیدند که ایشان به زبانهای غیر10‏:46 اصطلاح «زبانهای غیر» به زبانهایی اشاره دارد که شخص آنها را نیاموخته و نمی‌داند؛ همچنین در ۱۹‏:۶. سخن می‌گویند و خدا را می‌ستایند. آنگاه پطرس گفت:"},{"book":"اعمال رسولان","chapter":"10","verse":"47","text":"«حالا که اینها روح‌القدس را درست مانند ما یافته‌اند، آیا کسی می‌تواند از تعمیدشان در آب مانع گردد؟»"},{"book":"اعمال رسولان","chapter":"10","verse":"48","text":"پس به نام عیسی مسیح ایشان را تعمید داد. آنگاه کرنیلیوس التماس کرد که پطرس چند روزی نزد آنان بماند."}]}