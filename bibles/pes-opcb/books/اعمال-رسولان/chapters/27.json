{"data":[{"book":"اعمال رسولان","chapter":"27","verse":"1","text":"سرانجام ترتیبی دادند که ما را با کشتی به ایتالیا بفرستند. پولس و چند زندانی دیگر را به افسری به نام یولیوس که از افسران گارد امپراتوری بود، تحویل دادند."},{"book":"اعمال رسولان","chapter":"27","verse":"2","text":"ما سوار کشتی‌ای شدیم که از آدرامیتیوم آمده بود و قرار بود در چند بندر در ایالت آسیا لنگر بیندازد. پس سفر دریایی خود را با آن آغاز کردیم. آریستارخوس، از شهر تسالونیکی واقع در ایالت مقدونیه نیز ما را در این سفر همراهی می‌کرد."},{"book":"اعمال رسولان","chapter":"27","verse":"3","text":"روز بعد که در بندر صیدون لنگر انداختیم، یولیوس با پولس بسیار خوش‌رفتاری کرد و اجازه داد که به دیدن دوستانش برود و تا موقع حرکت کشتی میهمان آنان باشد."},{"book":"اعمال رسولان","chapter":"27","verse":"4","text":"از آنجا باز راه دریا را در پیش گرفتیم ولی باد مخالف چنان شدید بود که کشتی از مسیرش خارج شد. پس مجبور شدیم از شمال قبرس که باد پناه بود حرکت کنیم."},{"book":"اعمال رسولان","chapter":"27","verse":"5","text":"از آبهای ایالات قیلیقیه و پمفلیه که گذشتیم، در میرا پیاده شدیم که در ایالت لیکیه واقع است."},{"book":"اعمال رسولان","chapter":"27","verse":"6","text":"در آنجا افسر ما یک کشتی مصری پیدا کرد که از اسکندریه می‌آمد و عازم ایتالیا بود. پس ما را سوار آن کرد."},{"book":"اعمال رسولان","chapter":"27","verse":"7","text":"پس از چند روز که دریا متلاطم بود، بالاخره به بندر قنیدوس نزدیک شدیم. ولی کولاک به قدری شدید بود که مجبور شدیم مسیر خود را تغییر دهیم و به طرف جزیرهٔ کریت برویم. از بندر سلمونی گذشتیم"},{"book":"اعمال رسولان","chapter":"27","verse":"8","text":"و با زحمت بسیار آهسته‌آهسته در جهت مخالف باد به طرف ساحل جنوبی پیش رفتیم تا به بندر زیبا رسیدیم که نزدیک شهر لسائیه بود."},{"book":"اعمال رسولان","chapter":"27","verse":"9","text":"ما وقت زیادی را به هدر دادیم، و دیگر سفر دریایی خطرناک شده بود، زیرا روز کفاره گذشته بود27‏:9 یعنی اواخر پاییز بود.. پولس این موضوع را به مسئولان کشتی تذکر داد و گفت:"},{"book":"اعمال رسولان","chapter":"27","verse":"10","text":"«ای مردان، به عقیدۀ من، سفرمان فاجعه‌بار خواهد بود و صدمۀ بسیاری به کشتی و بار آن وارد خواهد شد، حتی به جان ما نیز.»"},{"book":"اعمال رسولان","chapter":"27","verse":"11","text":"ولی افسری که مسئول زندانیان بود به ناخدا و صاحب کشتی بیشتر گوش می‌داد تا به پولس."},{"book":"اعمال رسولان","chapter":"27","verse":"12","text":"و چون بندر زیبا پناهگاه خوبی نبود و نمی‌شد زمستان را در آنجا گذراند، اکثر کارکنان کشتی مصلحت دانستند که به فینیکس بروند تا زمستان را در آنجا به سر برند. فینیکس از بنادر خوب کریت بود و هم رو به شمال غربی و هم رو به جنوب غربی داشت."},{"book":"اعمال رسولان","chapter":"27","verse":"13","text":"در همان وقت از جنوب، باد ملایمی وزید و گمان کردند برای سفر روز خوبی است. پس، لنگر کشتی را کشیدند و در طول ساحل حرکت کردیم."},{"book":"اعمال رسولان","chapter":"27","verse":"14","text":"اما طولی نکشید که ناگهان هوا تغییر کرد. باد شدیدی معروف به باد شمال شرقی، از جانب جزیره به سوی ما وزیدن گرفت."},{"book":"اعمال رسولان","chapter":"27","verse":"15","text":"توفان کشتی را به طرف دریا راند. آنها اول سعی کردند کشتی را به ساحل برسانند ولی موفق نشدند. به‌ناچار کشتی را به حال خود رها کردند تا ببینند چه پیش می‌آید. باد تند هم آن را به جلو می‌راند."},{"book":"اعمال رسولان","chapter":"27","verse":"16","text":"بالاخره کشتی را به جنوب جزیرهٔ کوچکی رساندیم به نام کلودا، و در آنجا با هزار زحمت قایق نجات را که در عقب کشتی بود، روی کشتی آوردند."},{"book":"اعمال رسولان","chapter":"27","verse":"17","text":"سپس کشتی را با طناب محکم بستند تا بدنهٔ آن بیشتر دوام بیاورد. از ترس اینکه مبادا کشتی در شنزار ساحل آفریقا گیر کند، بادبانهای آن را پایین کشیدند و گذاشتند تا باد تند آن را به پیش براند."},{"book":"اعمال رسولان","chapter":"27","verse":"18","text":"روز بعد که دریا توفانی‌تر بود، بار کشتی را به دریا ریختند."},{"book":"اعمال رسولان","chapter":"27","verse":"19","text":"فردای آن روز هم لوازم یدکی کشتی و هر چه را که به دستشان رسید، به دریا ریختند."},{"book":"اعمال رسولان","chapter":"27","verse":"20","text":"روزها یکی پس از دیگری سپری می‌شد، بدون این که رنگ آفتاب یا ستارگان را ببینیم. باد همچنان با شدت می‌خروشید و دمی فرو نمی‌نشست. همه امیدشان را از دست داده بودند."},{"book":"اعمال رسولان","chapter":"27","verse":"21","text":"برای مدت زیادی هیچ‌کس لب به غذا نزده بود، تا اینکه پولس کارکنان کشتی را دور خود جمع کرد و گفت: «آقایان، اگر از همان اول به من گوش می‌دادید و از بندر زیبا جدا نمی‌شدید، این همه ضرر و زیان نمی‌دیدید!"},{"book":"اعمال رسولان","chapter":"27","verse":"22","text":"ولی حالا غصه نخورید؛ حتی اگر کشتی غرق شود، به جان هیچ‌یک از ما ضرری نخواهد رسید."},{"book":"اعمال رسولان","chapter":"27","verse":"23","text":"چون دیشب فرشتهٔ آن خدایی که از آن او هستم و خدمتش می‌کنم، در کنارم ایستاد"},{"book":"اعمال رسولان","chapter":"27","verse":"24","text":"و گفت: ”پولس، نترس چون تو حتماً به حضور قیصر خواهی رسید! علاوه بر این، خدا به درخواست تو، زندگی تمام همسفرانت را نجات خواهد داد.“"},{"book":"اعمال رسولان","chapter":"27","verse":"25","text":"«پس دل و جرأت داشته باشید! من به خدا ایمان دارم. هر چه خدا فرموده است، همان خواهد شد!"},{"book":"اعمال رسولان","chapter":"27","verse":"26","text":"ولی این را نیز بدانید که در یک جزیره، کشتی ما از هم متلاشی خواهد شد.»"},{"book":"اعمال رسولان","chapter":"27","verse":"27","text":"پس از چهارده روز توفان، در یک نیمه‌شب هولناک، در حالی که در دریای آدریاتیک دستخوش موجهای کوه‌پیکر دریا بودیم، دریانوردان احساس کردند که به خشکی نزدیک شده‌ایم."},{"book":"اعمال رسولان","chapter":"27","verse":"28","text":"عمق آب را که اندازه گرفتند، معلوم شد چهل متر است. کمی بعد باز اندازه گرفتند و معلوم شد فقط سی متر است."},{"book":"اعمال رسولان","chapter":"27","verse":"29","text":"با این حساب ترسیدند کشتی به تخته‌سنگهای ساحل بخورد، بنابراین از پشت کشتی چهار لنگر به دریا انداختند و دعا می‌کردند هر چه زودتر روز شود."},{"book":"اعمال رسولان","chapter":"27","verse":"30","text":"چند نفر از ملاحان می‌خواستند کشتی را رها کنند و بگریزند. پس به این بهانه که می‌خواهند لنگرهای جلوی کشتی را به آب بیندازند، قایق نجات را به آب انداختند."},{"book":"اعمال رسولان","chapter":"27","verse":"31","text":"اما پولس به سربازان و افسر فرماندهٔ آنان گفت: «اگر ملاحان در کشتی نمانند، همهٔ شما از بین خواهید رفت.»"},{"book":"اعمال رسولان","chapter":"27","verse":"32","text":"پس سربازان طنابهای قایق نجات را بریدند و آن را در دریا رها کردند تا کسی فرار نکند."},{"book":"اعمال رسولان","chapter":"27","verse":"33","text":"وقتی هوا روشن شد، پولس به همه التماس کرد که چیزی بخورند و گفت: «دو هفته است که شما لب به غذا نزده‌اید."},{"book":"اعمال رسولان","chapter":"27","verse":"34","text":"خواهش می‌کنم برای سلامتی خودتان چیزی بخورید. چون مویی از سر شما کم نخواهد شد!»"},{"book":"اعمال رسولان","chapter":"27","verse":"35","text":"آنگاه نانی برداشت، در مقابل همه از خدا تشکر کرد و تکه‌ای از آن را خورد."},{"book":"اعمال رسولان","chapter":"27","verse":"36","text":"ناگهان همه احساس کردند که حالشان بهتر شده و مشغول خوردن شدند."},{"book":"اعمال رسولان","chapter":"27","verse":"37","text":"در کشتی جمعاً دویست و هفتاد و شش نفر بودیم."},{"book":"اعمال رسولان","chapter":"27","verse":"38","text":"کارکنان کشتی پس از صرف غذا، تمام گندمی را که در کشتی بود، به دریا ریختند و کشتی سبک‌تر شد."},{"book":"اعمال رسولان","chapter":"27","verse":"39","text":"وقتی روز شد، نتوانستند بدانند آنجا کجاست. ولی خلیجی دیدند با ساحلی شنی. نمی‌دانستند آیا می‌توانند از میان تخته سنگها کشتی را به ساحل برسانند یا نه."},{"book":"اعمال رسولان","chapter":"27","verse":"40","text":"بالاخره تصمیم گرفتند امتحان کنند. پس لنگرها را بریدند و در دریا رها کردند. سکان کشتی را شل کردند، بادبانهای جلو را بالا کشیدند و یکراست به طرف ساحل پیش رفتند."},{"book":"اعمال رسولان","chapter":"27","verse":"41","text":"اما کشتی به سدی از شن و گل در زیر آب برخورد و به گل نشست. دماغهٔ کشتی در شن فرو رفت و قسمت عقب آن در اثر امواج شدید متلاشی شد."},{"book":"اعمال رسولان","chapter":"27","verse":"42","text":"سربازان به افسر فرماندهٔ خود توصیه کردند که اجازه دهد زندانیان را بکشند، مبادا کسی شناکنان به ساحل برسد و فرار کند!"},{"book":"اعمال رسولان","chapter":"27","verse":"43","text":"اما یولیوس موافقت نکرد چون می‌خواست پولس را نجات دهد. سپس به تمام کسانی که می‌توانستند شنا کنند دستور داد به داخل آب بپرند و خود را به خشکی برسانند،"},{"book":"اعمال رسولان","chapter":"27","verse":"44","text":"و بقیه سعی کنند روی تخته‌پاره‌ها و قطعات کشتی به دنبال آنان بروند. به این ترتیب همگی به سلامت به ساحل رسیدند!"}]}