{"data":[{"book":"اعمال رسولان","chapter":"17","verse":"1","text":"ایشان از شهرهای آمفیپولیس و آپولونیا گذشتند و به تسالونیکی رسیدند. در آن شهر یهودیان کنیسه‌ای داشتند."},{"book":"اعمال رسولان","chapter":"17","verse":"2","text":"پولس بر طبق عادت همیشگی خود وارد کنیسه شد و سه هفتهٔ پی‌درپی روزهای شَبّات از کتب مقدّس با حضار بحث می‌کرد،"},{"book":"اعمال رسولان","chapter":"17","verse":"3","text":"و توضیح می‌داد که لازم بود مسیح رنج ببرد و از مردگان برخیزد. او می‌گفت: «این عیسی که خبرش را به شما دادم، همان مسیح است.»"},{"book":"اعمال رسولان","chapter":"17","verse":"4","text":"عده‌ای از شنوندگان با گروهی از مردان یونانی خداپرست و بسیاری از زنان سرشناس شهر متقاعد شده، ایمان آوردند."},{"book":"اعمال رسولان","chapter":"17","verse":"5","text":"اما سران یهود حسد بردند و گروهی از اراذل و اوباش را از کوچه و بازار جمع کردند و آشوب به راه انداختند. سپس، به خانهٔ یاسون هجوم بردند تا پولس و سیلاس را بگیرند و برای مجازات به مقامات تحویل دهند."},{"book":"اعمال رسولان","chapter":"17","verse":"6","text":"اما وقتی ایشان را در خانهٔ یاسون پیدا نکردند، یاسون را با عده‌ای از ایمانداران دیگر کشان‌کشان نزد مقامات شهر برده، فریاد می‌زدند: «پولس و سیلاس دنیا را به هم ریخته‌اند و حالا به اینجا آمده‌اند تا آرامش شهر ما را نیز بر هم زنند."},{"book":"اعمال رسولان","chapter":"17","verse":"7","text":"این یاسون هم آنان را به خانهٔ خود راه داده است. اینها همه خائن هستند چون عیسی را پادشاه می‌دانند، نه قیصر را.»"},{"book":"اعمال رسولان","chapter":"17","verse":"8","text":"مردم شهر و همچنین دادرسان از شنیدن این خبر نگران شدند."},{"book":"اعمال رسولان","chapter":"17","verse":"9","text":"پس، مقامات شهر از ایشان ضمانت گرفتند که کار خلافی نکنند و بعد آزادشان کردند."},{"book":"اعمال رسولان","chapter":"17","verse":"10","text":"همان شب مسیحیان با عجله پولس و سیلاس را به بیریه فرستادند. در آنجا باز طبق معمول به کنیسه یهود رفتند تا پیغام انجیل را اعلام نمایند."},{"book":"اعمال رسولان","chapter":"17","verse":"11","text":"ولی اهالی بیریه از مردم تسالونیکی نجیب‌تر بودند و با اشتیاق به پیغام آنان گوش می‌دادند و هر روز کتب مقدّس را با دقت می‌خواندند تا ببینند گفته‌های پولس و سیلاس مطابق کلام خدا هست یا نه."},{"book":"اعمال رسولان","chapter":"17","verse":"12","text":"به این ترتیب، عدهٔ زیادی از یهودیان و نیز بسیاری از زنان و مردان سرشناس یونانی ایمان آوردند."},{"book":"اعمال رسولان","chapter":"17","verse":"13","text":"اما وقتی یهودیان تسالونیکی باخبر شدند که پولس در بیریه موعظه می‌کند، به آنجا رفتند و در آنجا نیز آشوبی بر پا کردند."},{"book":"اعمال رسولان","chapter":"17","verse":"14","text":"مسیحیان بی‌درنگ پولس را به سوی کنارۀ دریا فرستادند، ولی سیلاس و تیموتائوس همان جا ماندند."},{"book":"اعمال رسولان","chapter":"17","verse":"15","text":"همراهان پولس تا شهر آتن با او رفتند و از آنجا به بیریه بازگشتند و از طرف پولس برای سیلاس و تیموتائوس پیغام آوردند که هر چه زودتر به آتن بروند."},{"book":"اعمال رسولان","chapter":"17","verse":"16","text":"وقتی پولس در آتن منتظر سیلاس و تیموتائوس بود، از وجود آن همه بت که در شهر بود، به شدت آشفته شد."},{"book":"اعمال رسولان","chapter":"17","verse":"17","text":"پس برای گفتگو با یهودیان و غیریهودیان خداپرست، به کنیسه یهود می‌رفت و هر روز در بازار هر که را می‌دید با وی گفتگو می‌کرد."},{"book":"اعمال رسولان","chapter":"17","verse":"18","text":"گروهی از فیلسوفان اپیکوری و رواقی نیز به مباحثه با او پرداختند. برخی از آنان می‌پرسیدند: «این مردِ پُرحرف سعی دارد چه بگوید؟» بعضی نیز می‌گفتند: «گویا می‌خواهد از خدایان بیگانه دفاع کند.» ایشان این حرفها را می‌زدند، چون پولس خبر خوش عیسی و قیامت را اعلان می‌کرد."},{"book":"اعمال رسولان","chapter":"17","verse":"19","text":"پس او را به تالار اجتماعات شهر دعوت کردند که بالای تپه‌ای به نام «آریوپاگوس» بود و گفتند: «بیا دربارهٔ این مذهب تازه بیشتر برای ما صحبت کن."},{"book":"اعمال رسولان","chapter":"17","verse":"20","text":"چون چیزهایی که تو می‌گویی برای ما تازگی دارد و می‌خواهیم بیشتر بشنویم.»"},{"book":"اعمال رسولان","chapter":"17","verse":"21","text":"تمام اهالی آتن و حتی خارجیان آنجا گویی کاری نداشتند به‌جز اینکه دور هم جمع شوند و تمام وقت خود را صرف گفتگو دربارهٔ عقاید تازه کنند."},{"book":"اعمال رسولان","chapter":"17","verse":"22","text":"پس پولس در تالار اجتماعات تپهٔ مریخ در مقابل مردم ایستاد و گفت: «ای اهالی آتن، می‌بینم که شما بسیار مذهبی هستید،"},{"book":"اعمال رسولان","chapter":"17","verse":"23","text":"چون وقتی در شهر گردش می‌کردم، پرستشگاههای فراوان شما را به‌دقت نگاه می‌کردم. حتی قربانگاهی دیدم که روی آن نوشته شده بود ”تقدیم به خدایی ناشناخته.“ این خدا که شما بدون شناختنش می‌پرستید، همان است که می‌خواهم درباره‌اش با شما سخن بگویم."},{"book":"اعمال رسولان","chapter":"17","verse":"24","text":"«او همان کسی است که این دنیا و هر چه را که در آن هست آفریده است. چون او خود، صاحب آسمان و زمین است، در این بتخانه‌ها که به دست انسان ساخته شده‌اند، ساکن نمی‌شود،"},{"book":"اعمال رسولان","chapter":"17","verse":"25","text":"و احتیاج به دسترنج ما ندارد، چون بی‌نیاز است! زیرا خود او به همه نَفَس و حیات می‌بخشد، و هر نیاز انسان را رفع می‌کند."},{"book":"اعمال رسولان","chapter":"17","verse":"26","text":"او تمام مردم دنیا را از یک انسان17‏:26 برخی نسخه‌های یونانی: از یک خون. به وجود آورد، یعنی از آدم، و قومها را در سرتاسر این زمین پراکنده ساخته است؛ او زمان به قدرت رسیدن و سقوط هر یک از قومهای جهان و مرزهای آنها را از پیش تعیین کرده است."},{"book":"اعمال رسولان","chapter":"17","verse":"27","text":"«قصد خدا این بود که مردمان به جستجوی او برآیند تا شاید او را یافته، به او برسند؛ حال آنکه او حتی از قلب ما نیز به ما نزدیکتر است."},{"book":"اعمال رسولان","chapter":"17","verse":"28","text":"زیرا در اوست که زندگی و حرکت و هستی داریم17‏:28 از گفته‌های فیلسوف یونانی، اِپیمِنیدِس.. همان‌طور که یکی از شعرای17‏:28 منظور از «شاعر» همان «فیلسوف» است. در اینجا از فیلسوف یونانی، «آراتوس» نقل قول شده است. شما نیز گفته است که ”از نسل او هستیم“."},{"book":"اعمال رسولان","chapter":"17","verse":"29","text":"پس حال که از نسل خدا هستیم، نباید خدا را بُتی تصور کنیم که صنعتگر از طلا یا نقره یا سنگ ساخته باشد."},{"book":"اعمال رسولان","chapter":"17","verse":"30","text":"در گذشته، خدا از نادانی بشر در این امور چشم‌پوشی می‌کرد، اما اکنون به همگان حکم می‌فرماید که توبه کنند و به سوی او بازگردند."},{"book":"اعمال رسولان","chapter":"17","verse":"31","text":"زیرا او روزی را معین فرموده است که در آن مردم این دنیا را به‌وسیلۀ شخص مورد نظر خود با عدل و انصاف داوری کند. خدا با زنده کردن این شخص از مردگان، به همه نشان داد او چه کسی است.»"},{"book":"اعمال رسولان","chapter":"17","verse":"32","text":"وقتی شنیدند که پولس دربارهٔ زنده شدن مرده سخن می‌گوید، به او خندیدند. اما بعضی نیز گفتند: «می‌خواهیم در این باره باز هم برای ما صحبت کنی.»"},{"book":"اعمال رسولان","chapter":"17","verse":"33","text":"به این شکل، پولس از میان ایشان بیرون رفت."},{"book":"اعمال رسولان","chapter":"17","verse":"34","text":"با این حال، چند نفر او را پیروی کرده، ایمان آوردند. از بین اینها دیونیسیوس، عضو «آریوپاگوس»، یعنی انجمن شهر بود، و نیز زنی به نام داماریس، و چند نفر دیگر."}]}