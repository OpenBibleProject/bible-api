{"data":[{"book":"اعمال رسولان","chapter":"28","verse":"1-2","text":"وقتی سالم به ساحل رسیدیم، فهمیدیم در جزیرهٔ مالت هستیم. مردم آن جزیره با ما بسیار خوش‌رفتاری کردند و چون باران می‌آمد و سرد بود آتشی درست کردند تا از ما پذیرایی کنند."},{"book":"اعمال رسولان","chapter":"28","verse":"3","text":"پولس نیز هیزم جمع می‌کرد و روی آتش می‌گذاشت. ناگهان در اثر حرارت، ماری سمی از هیزمها بیرون آمد و محکم به دست او چسبید!"},{"book":"اعمال رسولان","chapter":"28","verse":"4","text":"وقتی اهالی جزیره دیدند که مار بر دستش آویخته، به یکدیگر گفتند: «بدون شک این مرد قاتل است! با اینکه از توفان جان به در برد، اما عدالت نمی‌گذارد زنده بماند!»"},{"book":"اعمال رسولان","chapter":"28","verse":"5","text":"اما پولس مار را در آتش انداخت بدون این که صدمه‌ای ببیند."},{"book":"اعمال رسولان","chapter":"28","verse":"6","text":"مردم منتظر بودند بدن پولس ورم کند، یا ناگهان بیفتد و بمیرد، ولی هر چه منتظر شدند، خبری نشد. پس نظرشان را عوض کردند و گفتند: «او یکی از خدایان است!»"},{"book":"اعمال رسولان","chapter":"28","verse":"7","text":"نزدیک ساحل، همان جایی که ما پیاده شدیم، مِلکی بود متعلق به پوبلیوس، حاکم آن جزیره. او ما را با خوشی به خانهٔ خود برد و با کمال احترام سه روز از ما پذیرایی کرد."},{"book":"اعمال رسولان","chapter":"28","verse":"8","text":"از قضا پدر پوبلیوس مبتلا به تب و اسهال خونی بود. پولس نزد او رفت و برایش دعا کرد و دست بر سر او گذاشت و شفایش داد!"},{"book":"اعمال رسولان","chapter":"28","verse":"9","text":"آنگاه همهٔ بیماران دیگر آن جزیره نیز آمدند و شفا یافتند."},{"book":"اعمال رسولان","chapter":"28","verse":"10","text":"در نتیجه سیل هدایا به سوی ما جاری شد. به هنگام حرکت نیز، هر چه برای سفر لازم داشتیم برای ما به کشتی آوردند."},{"book":"اعمال رسولان","chapter":"28","verse":"11","text":"سه ماه بعد، با یک کشتی دیگر حرکت کردیم. این بار با کشتی اسکندریه‌ای به اسم «خدایان دوقلو»28‏:11 خدایان دوقلوی یونان به نامهای کاستُر و پولوکس که ملوانان آنها را خوش‌یُمن می‌دانستند و می‌پرستیدند. که زمستان در آن جزیره مانده بود سفر می‌کردیم."},{"book":"اعمال رسولان","chapter":"28","verse":"12","text":"سر راهمان سه روز در سیراکیوس ماندیم."},{"book":"اعمال رسولان","chapter":"28","verse":"13","text":"از آنجا دور زدیم تا به ریگیون رسیدیم. روز بعد باد جنوبی وزید. پس یک روزه به بندر پوطیولی رسیدیم."},{"book":"اعمال رسولان","chapter":"28","verse":"14","text":"در آنجا ایماندارانی28‏:14 یونانی: «شاگردانی». یافتیم که از ما خواهش کردند یک هفته پیش ایشان بمانیم. به این ترتیب، به روم رسیدیم."},{"book":"اعمال رسولان","chapter":"28","verse":"15","text":"مسیحیان روم که شنیده بودند ما می‌آییم، تا فوروم بر سر راه اَپیوس، به پیشواز ما آمدند. بعضی نیز در شهر «سه میخانه» به استقبال ما آمدند. وقتی پولس ایشان را دید، خدا را شکر کرد و جان تازه‌ای گرفت."},{"book":"اعمال رسولان","chapter":"28","verse":"16","text":"وقتی به روم رسیدیم، به پولس اجازه دادند که هر جا می‌خواهد زندگی کند. فقط یک نگهبان همیشه مراقب او بود."},{"book":"اعمال رسولان","chapter":"28","verse":"17","text":"سه روز پس از ورودمان به روم، پولس سران یهود آنجا را جمع کرد و به ایشان گفت: «ای برادران، یهودیان اورشلیم مرا گرفتند و تحویل دولت روم دادند تا آزارم دهند، با اینکه نه به کسی آزار رسانده بودم و نه به آداب و رسوم اجدادمان بی‌حرمتی کرده بودم."},{"book":"اعمال رسولان","chapter":"28","verse":"18","text":"رومی‌ها از من بازجویی کردند و خواستند آزادم کنند، چون پی بردند کاری نکرده‌ام که سزاوار مرگ باشم."},{"book":"اعمال رسولان","chapter":"28","verse":"19","text":"اما وقتی یهودیان مخالفت کردند، مجبور شدم از قیصر دادخواهی کنم، بی‌آنکه از قوم خود شکایت کرده باشم."},{"book":"اعمال رسولان","chapter":"28","verse":"20","text":"اما از شما خواهش کردم امروز به اینجا بیایید تا ضمن آشنایی با یکدیگر، بگویم که این زنجیری که به دستهای من بسته‌اند به خاطر این است که ایمان دارم امید اسرائیل یعنی مسیح موعود ظهور کرده است.»"},{"book":"اعمال رسولان","chapter":"28","verse":"21","text":"ایشان در پاسخ گفتند: «ما چیزی بر ضد تو نشنیده‌ایم. نه نامه‌ای از یهودیه داشته‌ایم و نه گزارشی از مسافرانی که از اورشلیم آمده‌اند."},{"book":"اعمال رسولان","chapter":"28","verse":"22","text":"ولی می‌خواهیم از خودت بشنویم که چه ایمانی داری، چون تنها چیزی که دربارهٔ مسیحیان می‌دانیم این است که همه جا از آنان بد می‌گویند.»"},{"book":"اعمال رسولان","chapter":"28","verse":"23","text":"پس قرار شد یک روز دیگر بیایند. در روز مقرر، عدهٔ زیادی به خانهٔ او آمدند و پولس دربارهٔ ملکوت خدا و عیسی مسیح برای ایشان صحبت کرد. او از صبح تا شب از پنج کتاب موسی و کتب انبیای یهود برای سخنان خود دلیل می‌آورد."},{"book":"اعمال رسولان","chapter":"28","verse":"24","text":"در میان حضار، بعضی ایمان آوردند و بعضی نیاوردند."},{"book":"اعمال رسولان","chapter":"28","verse":"25","text":"اما بعد از بحث و جدل با یکدیگر، از پولس جدا شدند، در حالی که این سخنان آخر او پی‌درپی در گوشهایشان طنین‌افکن بود که گفته بود:"},{"book":"اعمال رسولان","chapter":"28","verse":"26","text":"«”نزد این قوم برو و بگو: وقتی آنچه را که می‌گویم، بشنوید، چیزی نخواهید فهمید. وقتی آنچه را که انجام می‌دهم، ببینید، آن را درک نخواهید کرد."},{"book":"اعمال رسولان","chapter":"28","verse":"27","text":"زیرا دل این مردمان سخت شده، و گوشهایشان قادر به شنیدن نیست، و چشمان خود را بسته‌اند، به‌گونه‌ای که چشمانشان نمی‌توانند ببینند، و گوشهایشان قادر به شنیدن نیستند، و دلشان نمی‌تواند درک کند، و نمی‌توانند نزد من بازگردند تا شفایشان بخشم.“28‏:27 اشعیا ۶‏:۹‏‑۱۰ (نسخۀ یونانی)."},{"book":"اعمال رسولان","chapter":"28","verse":"28","text":"«پس می‌خواهم بدانید که نجات خدا نزد غیریهودیان فرستاده شده، و ایشان گوش فرا خواهند داد.»"},{"book":"اعمال رسولان","chapter":"28","verse":"29","text":"پس از آنکه این را گفت، یهودیان از آنجا رفتند، در حالی که سخت با یکدیگر جرّ و بحث می‌کردند.28‏:29 آیۀ ۲۹ در برخی از نسخه‌های خطی قدیمی نیامده است."},{"book":"اعمال رسولان","chapter":"28","verse":"30","text":"پولس دو سال تمام در خانهٔ اجاره‌ای خود ساکن بود و تمام کسانی را که به دیدن او می‌آمدند، با روی خوش می‌پذیرفت"},{"book":"اعمال رسولان","chapter":"28","verse":"31","text":"و با شهامت دربارهٔ ملکوت خدا و عیسی مسیح خداوند با ایشان سخن می‌گفت، بدون آنکه کسی مانع او شود."}]}