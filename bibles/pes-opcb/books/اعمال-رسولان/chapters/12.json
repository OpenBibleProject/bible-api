{"data":[{"book":"اعمال رسولان","chapter":"12","verse":"1","text":"در همین زمانها بود که هیرودیس پادشاه به آزار و شکنجهٔ عده‌ای از پیروان مسیح پرداخت."},{"book":"اعمال رسولان","chapter":"12","verse":"2","text":"به دستور او یعقوب برادر یوحنا با شمشیر کشته شد."},{"book":"اعمال رسولان","chapter":"12","verse":"3","text":"وقتی هیرودیس دید که این کارش موجب خرسندی سران یهود شده، پطرس را نیز در ایام عید پِسَح یهود دستگیر کرد،"},{"book":"اعمال رسولان","chapter":"12","verse":"4","text":"و او را به زندان انداخت و دستور داد شانزده سرباز، زندان او را نگهبانی کنند. هیرودیس قصد داشت بعد از عید پِسَح، پطرس را بیرون آورد تا در ملاء عام محاکمه شود."},{"book":"اعمال رسولان","chapter":"12","verse":"5","text":"ولی در تمام مدتی که پطرس در زندان بود، کلیسا با جدیّتِ تمام برای او دعا می‌کردند."},{"book":"اعمال رسولان","chapter":"12","verse":"6","text":"شبِ قبل از روزی که قرار بود پطرس توسط هیرودیس محاکمه شود، او به دو زنجیر بسته و بین دو سرباز خوابیده بود. سربازان دیگر نیز کنار در زندان کشیک می‌دادند."},{"book":"اعمال رسولان","chapter":"12","verse":"7","text":"ناگهان محیط زندان نورانی شد و فرشتهٔ خداوند آمد و کنار پطرس ایستاد! سپس به پهلوی پطرس زد و او را بیدار کرد و گفت: «زود برخیز!» همان لحظه زنجیرها از مچ دستهایش باز شد و بر زمین فرو ریخت!"},{"book":"اعمال رسولان","chapter":"12","verse":"8","text":"فرشته به او گفت: «لباسها و کفشهایت را بپوش.» پطرس نیز پوشید. آنگاه فرشته به او گفت: «ردایت را بر دوش خود بینداز و به دنبال من بیا!»"},{"book":"اعمال رسولان","chapter":"12","verse":"9","text":"به این ترتیب، پطرس از زندان بیرون آمد و به دنبال فرشته به راه افتاد. ولی در تمام این مدت تصور می‌کرد که خواب می‌بیند و باور نمی‌کرد که بیدار باشد."},{"book":"اعمال رسولان","chapter":"12","verse":"10","text":"سپس از نگهبانان اول و دوم گذشتند تا به دروازهٔ آهنی زندان رسیدند که به کوچه‌ای باز می‌شد. این در نیز خودبه‌خود باز شد! پس، از آنجا هم رد شدند تا به آخر کوچه رسیدند، و ناگهان فرشته او را ترک کرد."},{"book":"اعمال رسولان","chapter":"12","verse":"11","text":"پطرس که تازه متوجهٔ ماجرا شده بود، به خود گفت: «پس حقیقت دارد که خداوند فرشتهٔ خود را فرستاده، مرا از چنگ هیرودیس و نقشه‌ای که رهبران یهود برای من کشیده بودند، رهانیده است!»"},{"book":"اعمال رسولان","chapter":"12","verse":"12","text":"آنگاه، پس از لحظه‌ای تأمل، به خانهٔ مریم مادر یوحنا معروف به مرقس رفت. در آنجا عدهٔ زیادی برای دعا گرد آمده بودند."},{"book":"اعمال رسولان","chapter":"12","verse":"13","text":"پطرس در زد و خادمه‌ای به نام رُدا آمد تا در را باز کند."},{"book":"اعمال رسولان","chapter":"12","verse":"14","text":"وقتی صدای پطرس را شنید، از فرط شادی، بدون اینکه در را باز کند، برگشت تا به همه مژده دهد که پطرس در می‌زند."},{"book":"اعمال رسولان","chapter":"12","verse":"15","text":"ولی آنان حرف او را باور نکردند و گفتند: «مگر دیوانه شده‌ای؟» اما وقتی دیدند اصرار می‌کند، گفتند: «لابد فرشتۀ اوست.»"},{"book":"اعمال رسولان","chapter":"12","verse":"16","text":"ولی پطرس بی‌وقفه در می‌زد. سرانجام رفتند و در را باز کردند. وقتی دیدند خود پطرس است، مات و مبهوت ماندند."},{"book":"اعمال رسولان","chapter":"12","verse":"17","text":"پطرس اشاره کرد که آرام باشند و تعریف کرد که چه اتفاقی افتاده و چطور خداوند او را از زندان بیرون آورده است. پیش از رفتن نیز از ایشان خواست تا یعقوب و سایر برادران را آگاه سازند. بعد به جای امن‌تری رفت."},{"book":"اعمال رسولان","chapter":"12","verse":"18","text":"صبح در زندان غوغایی بپا شد. همه پطرس را جستجو می‌کردند."},{"book":"اعمال رسولان","chapter":"12","verse":"19","text":"وقتی هیرودیس به دنبال او فرستاد و آگاه شد که در زندان نیست، هر شانزده نگهبان را بازداشت کرده، حکم اعدامشان را صادر کرد. آنگاه یهودیه را ترک کرده، به قیصریه رفت و مدتی در آنجا ماند."},{"book":"اعمال رسولان","chapter":"12","verse":"20","text":"وقتی هیرودیس در قیصریه بود، گروهی از نمایندگان شهرهای صور و صیدون به دیدن او آمدند. هیرودیس نسبت به اهالی این دو شهر خصومت عمیقی داشت. پس ایشان حمایت بلاستوس وزیر دربار او را به دست آوردند و از هیرودیس تقاضای صلح کردند، زیرا اقتصاد شهرهای آنان به داد و ستد با سرزمین او بستگی داشت."},{"book":"اعمال رسولان","chapter":"12","verse":"21","text":"در روز مقرر، هیرودیس لباس شاهانه‌ای پوشید و بر تخت سلطنت نشست و نطقی ایراد کرد."},{"book":"اعمال رسولان","chapter":"12","verse":"22","text":"مردم فریاد برآوردند: «این صدای خداست، نه صدای انسان!»"},{"book":"اعمال رسولان","chapter":"12","verse":"23","text":"همان لحظه فرشتهٔ خداوند هیرودیس را چنان زد که بدنش پر از کرم شد و مرد، زیرا به جای اینکه خدا را تمجید کند، گذاشت مردم او را پرستش کنند."},{"book":"اعمال رسولان","chapter":"12","verse":"24","text":"اما پیغام خدا به سرعت به همه می‌رسید و تعداد ایمانداران روز‌به‌روز بیشتر می‌شد."},{"book":"اعمال رسولان","chapter":"12","verse":"25","text":"برنابا و سولس نیز به اورشلیم رفتند و هدایای مسیحیان را به کلیسا دادند و بعد به شهر انطاکیه بازگشتند. در این سفر یوحنا معروف به مرقس را نیز با خود بردند."}]}