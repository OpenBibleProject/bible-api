{"data":[{"book":"اعمال رسولان","chapter":"21","verse":"1","text":"وقتی از آنها جدا شدیم، با کشتی مستقیم به جزیرهٔ کوس رفتیم. روز بعد به رودس رسیدیم و از آنجا به پاترا رفتیم."},{"book":"اعمال رسولان","chapter":"21","verse":"2","text":"در پاترا یک کشتی یافتیم که به فینیقیه می‌رفت. پس سوار آن شدیم و حرکت کردیم."},{"book":"اعمال رسولان","chapter":"21","verse":"3","text":"جزیرهٔ قبرس را از دور تماشا کردیم و از جنوب آن گذشتیم و در بندر صور در سوریه پیاده شدیم تا کشتی بارش را خالی کند."},{"book":"اعمال رسولان","chapter":"21","verse":"4","text":"در آنجا ایماندارانی21‏:4 یونانی: «شاگردانی». یافتیم و هفت روز نزد ایشان ماندیم. ایشان به‌واسطۀ روح خدا، پولس را ترغیب می‌کردند که به اورشلیم نرود."},{"book":"اعمال رسولان","chapter":"21","verse":"5","text":"آخر هفته وقتی به کشتی بازگشتیم، تمام ایمانداران با زنان و فرزندانشان ما را تا ساحل بدرقه کردند. در آنجا همه با هم دعا کردیم"},{"book":"اعمال رسولان","chapter":"21","verse":"6","text":"و بعد از خداحافظی، سوار کشتی شدیم و آنها نیز به خانه‌هایشان بازگشتند."},{"book":"اعمال رسولان","chapter":"21","verse":"7","text":"پس از ترک بندر صور، به پتولامیس رسیدیم. در آنجا به دیدن ایمانداران رفتیم، ولی فقط یک روز در آنجا ماندیم."},{"book":"اعمال رسولان","chapter":"21","verse":"8","text":"از آنجا عازم قیصریه شدیم و به خانهٔ فیلیپ مبشر رفتیم. فیلیپ یکی از آن هفت نفری بود که انتخاب شده بودند تا مسئول تقسیم خوراک بین بیوه‌زنان باشند."},{"book":"اعمال رسولان","chapter":"21","verse":"9","text":"او چهار دختر داشت که هنوز ازدواج نکرده بودند و خدا به ایشان این عطا را داده بود که بتوانند نبوّت کنند."},{"book":"اعمال رسولان","chapter":"21","verse":"10","text":"در آن چند روزی که آنجا بودیم، مردی به نام اَغابوس از یهودیه وارد قیصریه شد"},{"book":"اعمال رسولان","chapter":"21","verse":"11","text":"و به دیدن ما آمد. او نیز عطای نبوّت داشت. روزی اَغابوس کمربند پولس را گرفت و با آن دست و پای خود را بست و گفت: «روح‌القدس می‌فرماید: ”یهودیان در اورشلیم صاحب این کمربند را به همین ترتیب خواهند بست و او را به دست رومی‌ها خواهند سپرد.“»"},{"book":"اعمال رسولان","chapter":"21","verse":"12","text":"با شنیدن این مطلب، همهٔ ما و ایمانداران قیصریه به پولس التماس کردیم که به اورشلیم نرود."},{"book":"اعمال رسولان","chapter":"21","verse":"13","text":"ولی پولس گفت: «چرا گریه می‌کنید؟ شما دل مرا می‌شکنید! من حاضرم نه فقط در اورشلیم زندانی شوم، بلکه به خاطر عیسای خداوند جانم را نیز بدهم.»"},{"book":"اعمال رسولان","chapter":"21","verse":"14","text":"وقتی دیدیم که او منصرف نمی‌شود، دیگر اصرار نکردیم و گفتیم: «هر چه خواست خداست، همان بشود.»"},{"book":"اعمال رسولان","chapter":"21","verse":"15","text":"کمی بعد بار سفر بستیم و عازم اورشلیم شدیم."},{"book":"اعمال رسولان","chapter":"21","verse":"16","text":"در این سفر چند نفر از مسیحیان قیصریه نیز همراه ما آمدند. وقتی به اورشلیم رسیدیم، به خانهٔ شخصی به نام مناسون رفتیم. مناسون اهل قبرس و یکی از مسیحیان قدیمی بود."},{"book":"اعمال رسولان","chapter":"21","verse":"17","text":"مسیحیان اورشلیم همه به گرمی از ما پذیرایی کردند."},{"book":"اعمال رسولان","chapter":"21","verse":"18","text":"روز دوم پولس ما را با خود برد تا با یعقوب ملاقات کنیم. تمام مشایخ کلیسای اورشلیم نیز حضور داشتند."},{"book":"اعمال رسولان","chapter":"21","verse":"19","text":"پس از سلام و احوالپرسی، پولس آنچه را که خدا به‌وسیلۀ او در میان غیریهودیان انجام داده بود، به طور مفصل برای ایشان بیان کرد."},{"book":"اعمال رسولان","chapter":"21","verse":"20","text":"ایشان ابتدا خدا را شکر کردند بعد گفتند: «برادر، خودت می‌دانی که هزاران یهودی به مسیح ایمان آورده‌اند و اصرار دارند که مسیحیان یهودی‌نژاد باید آداب و رسوم یهودی خود را حفظ کنند."},{"book":"اعمال رسولان","chapter":"21","verse":"21","text":"از طرف دیگر، در میان آنان شایع شده است که تو به یهودیانی که در میان غیریهودیان زندگی می‌کنند، تعلیم می‌دهی که از شریعت موسی برگردند و می‌گویی که نباید فرزندان خود را ختنه کنند و سنن یهود را نگاه دارند."},{"book":"اعمال رسولان","chapter":"21","verse":"22","text":"حال، چه باید کرد؟ چون حتماً باخبر می‌شوند که تو آمده‌ای."},{"book":"اعمال رسولان","chapter":"21","verse":"23","text":"«پس ما اینطور پیشنهاد می‌کنیم: چهار نفر در اینجا هستند که به رسم یهود نذر کرده‌اند."},{"book":"اعمال رسولان","chapter":"21","verse":"24","text":"تو با ایشان به معبد برو و مراسم طهارت را با آنان انجام بده و در ضمن مخارج ایشان را نیز بپرداز تا بتوانند سرشان را بتراشند. آنگاه به همه ثابت خواهد شد که تو رعایت سنن یهود را برای مسیحیان یهودی‌نژاد جایز می‌دانی و خودت نیز احکام یهود را اطاعت می‌کنی و با ما در این امور هم‌عقیده می‌باشی."},{"book":"اعمال رسولان","chapter":"21","verse":"25","text":"«از مسیحیان غیریهودی هم ما هرگز نخواستیم پایبند آداب و رسوم یهود باشند. فقط به آنان نوشتیم گوشت حیواناتی که برای بتها قربانی می‌شوند و گوشت حیوانات خفه شده و خون نخورند و از بی‌عفتی بپرهیزند.»"},{"book":"اعمال رسولان","chapter":"21","verse":"26","text":"پولس راضی شد و روز بعد با آن چهار نفر مراسم طهارت را بجا آورد و به معبد رفت. سپس اعلام کرد که یک هفته بعد برای هر یک از ایشان قربانی تقدیم خواهد کرد."},{"book":"اعمال رسولان","chapter":"21","verse":"27","text":"هنوز هفته به آخر نرسیده بود که چند نفر از یهودیان از ایالت آسیا پولس را در معبد دیدند و مردم را بر ضد او شورانیدند. ایشان وی را گرفته،"},{"book":"اعمال رسولان","chapter":"21","verse":"28","text":"فریاد برآورده، گفتند: «ای بنی‌اسرائیل، بشتابید و کمک کنید! این همان است که بر ضد قوم ما موعظه می‌کند و به همه می‌گوید که احکام یهود را زیر پا بگذارند. حتی به معبد توهین می‌کند و غیریهودیان را نیز با خود آورده تا اینجا را نجس سازد!»"},{"book":"اعمال رسولان","chapter":"21","verse":"29","text":"چون صبح همان روز پولس را با یک غیریهودی به نام تروفیموس اهل افسس، در بازار دیده بودند و تصور کردند پولس او را به معبد آورده است."},{"book":"اعمال رسولان","chapter":"21","verse":"30","text":"تمام مردم شهر به هیجان آمدند و آشوب بزرگی به راه افتاد. پولس را به زور از معبد بیرون کشیدند و فوری درها را پشت سر او بستند."},{"book":"اعمال رسولان","chapter":"21","verse":"31","text":"همین‌طور که او را به قصد کُشت می‌زدند، به فرماندهٔ هنگ رومی خبر رسید که در اورشلیم غوغاست."},{"book":"اعمال رسولان","chapter":"21","verse":"32","text":"او نیز بی‌درنگ با سربازان و افسران خود به سوی جمعیت شتافت. چشم مردم که به سربازها افتاد، از زدن پولس دست کشیدند."},{"book":"اعمال رسولان","chapter":"21","verse":"33","text":"فرماندهٔ هنگ، پولس را گرفت و دستور داد با دو زنجیر او را ببندند. سپس از مردم پرسید: «این کیست و چه کرده است؟»"},{"book":"اعمال رسولان","chapter":"21","verse":"34","text":"در جواب او هر کس یک چیز می‌گفت. وقتی در آن غوغا و جنجال چیزی دستگیرش نشد، دستور داد پولس را به قلعۀ نظامی مجاور ببرند."},{"book":"اعمال رسولان","chapter":"21","verse":"35","text":"وقتی به پله‌های قلعه رسیدند، مردم چنان هجوم آوردند که سربازان مجبور شدند برای حفظ جان پولس او را روی شانه‌های خود ببرند."},{"book":"اعمال رسولان","chapter":"21","verse":"36","text":"جمعیت نیز به دنبال آنها فریاد می‌زدند: «اعدامش کنید! اعدامش کنید!»"},{"book":"اعمال رسولان","chapter":"21","verse":"37-38","text":"وقتی وارد قلعه می‌شدند، پولس به فرمانده گفت: «اجازه می‌فرمایید با شما چند کلمه حرف بزنم؟»"},{"book":"اعمال رسولان","chapter":"21","verse":"39","text":"پولس جواب داد: «نه، من یهودی هستم، اهل طرسوس قیلیقیه، شهری که پرآوازه است. خواهش می‌کنم اجازه بفرمایید با این مردم چند کلمه حرف بزنم.»"},{"book":"اعمال رسولان","chapter":"21","verse":"40","text":"وقتی فرمانده اجازه داد، پولس بر روی پله‌ها ایستاد و با دست به مردم اشاره کرد. وقتی همه ساکت شدند، او به زبان عبری21‏:40 قاعدتاً منظور زبان «آرامی» است، زیرا در آن زمان، یهودیان به این زبان سخن می‌گفتند. زبان آرامی با زبانهای عبری و عربی هم‌خانواده است. به ایشان گفت:"}]}