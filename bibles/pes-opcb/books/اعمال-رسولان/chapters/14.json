{"data":[{"book":"اعمال رسولان","chapter":"14","verse":"1","text":"در شهر قونیه نیز پولس و برنابا به کنیسه یهود رفتند و چنان با قدرت سخن گفتند که عدهٔ زیادی از یهودیان و غیریهودیان ایمان آوردند."},{"book":"اعمال رسولان","chapter":"14","verse":"2","text":"اما یهودیانی که ایمان نیاورده بودند، غیریهودیان را نسبت به پولس و برنابا بدگمان ساختند و تا توانستند از آنان بدگویی کردند."},{"book":"اعمال رسولان","chapter":"14","verse":"3","text":"با وجود این، پولس و برنابا مدت زیادی آنجا ماندند و با دلیری پیغام خدا را به مردم اعلام نمودند. خداوند نیز به ایشان قدرت داد تا معجزاتی بزرگ و حیرت‌آور انجام دهند تا ثابت شود که پیغامشان از سوی اوست."},{"book":"اعمال رسولان","chapter":"14","verse":"4","text":"اما در شهر دو دستگی ایجاد شد؛ گروهی طرفدار سران یهود بودند و گروهی دیگر طرفدار رسولان مسیح."},{"book":"اعمال رسولان","chapter":"14","verse":"5","text":"آنگاه جمعی از مردمان غیریهودی و یهودی، به‌همراه رهبرانشان توطئه چیدند تا بر ایشان تاخته، سنگسارشان کنند."},{"book":"اعمال رسولان","chapter":"14","verse":"6","text":"رسولان وقتی از این امر آگاهی یافتند، به شهرهای منطقۀ لیکائونیه، یعنی لِستره و دِربه و اطراف آنجا گریختند،"},{"book":"اعمال رسولان","chapter":"14","verse":"7","text":"و به هر جا می‌رسیدند، پیغام خدا را به مردم می‌رساندند."},{"book":"اعمال رسولان","chapter":"14","verse":"8","text":"در لستره به مردی که لنگ مادرزاد بود برخوردند که هرگز راه نرفته بود."},{"book":"اعمال رسولان","chapter":"14","verse":"9","text":"هنگامی که پولس موعظه می‌کرد، او گوش فرا می‌داد و پولس به او چشم دوخته، دید ایمان شفا یافتن دارد."},{"book":"اعمال رسولان","chapter":"14","verse":"10","text":"پس به او گفت: «برخیز و بایست!» او نیز از جا جست و شروع کرد به راه رفتن!"},{"book":"اعمال رسولان","chapter":"14","verse":"11","text":"وقتی حاضران این واقعه را دیدند فریاد برآورده، به زبان محلی گفتند: «این اشخاص خدایان هستند که به صورت انسان ظاهر شده‌اند!»"},{"book":"اعمال رسولان","chapter":"14","verse":"12","text":"ایشان تصور کردند که برنابا زِئوس است و پولس نیز هِرمِس، چون پولس سخنگوی اصلی بود.14‏:12 زئوس و هِرمس هر دو از خدایان یونانیان بودند. از آنجا که هرمس سخنگوی خدایان بود و پولس نیز در آن میان، سخنگوی اصلی بود، به همین جهت او را هرمس تلقی کردند."},{"book":"اعمال رسولان","chapter":"14","verse":"13","text":"کاهنِ زئوس که معبدش درست بیرون دروازۀ شهر بود، چند گاو و تاجهایی از گُل به دروازۀ شهر آورد؛ او و جماعت آماده می‌شدند تا قربانی تقدیمشان کنند."},{"book":"اعمال رسولان","chapter":"14","verse":"14","text":"اما وقتی برنابا و پولس به قصد مردم پی بردند، لباسهای خود را پاره کردند و به میان مردم رفتند و فریاد زدند:"},{"book":"اعمال رسولان","chapter":"14","verse":"15","text":"«ای مردم، چرا چنین می‌کنید؟ ما صرفاً انسان هستیم، درست مانند خودتان! ما برایتان این مژده را آورده‌ایم که باید از این چیزهای باطل و بی‌ارزش دست بردارید و به خدای زنده روی بیاورید، خدایی که آسمان و زمین و دریا و هرآنچه را که در آنهاست، آفرید."},{"book":"اعمال رسولان","chapter":"14","verse":"16","text":"در دوران گذشته، خدا قومها را به حال خود رها کرد تا به هر راهی که می‌خواهند بروند،"},{"book":"اعمال رسولان","chapter":"14","verse":"17","text":"با اینکه برای اثبات وجود خود، همواره دلایل کافی به ایشان می‌داد. برای نمونه، از رحمت خود، به موقع برایتان باران می‌فرستد، و محصول خوب و غذای کافی به شما عطا می‌کند، و دلتان را از شادی لبریز می‌سازد.»"},{"book":"اعمال رسولان","chapter":"14","verse":"18","text":"سرانجام، حتی با این سخنان، به زحمت توانستند مردم را از تقدیم قربانی باز دارند."},{"book":"اعمال رسولان","chapter":"14","verse":"19","text":"ولی چند روز بعد، یهودیانی از انطاکیه و قونیه آمدند و اهالی شهر را چنان تحریک نمودند که بر سر پولس ریختند و او را سنگسار کردند و به گمان اینکه دیگر مرده است، او را کشان‌کشان به بیرون شهر بردند."},{"book":"اعمال رسولان","chapter":"14","verse":"20","text":"اما چون ایمانداران14‏:20 یونانی: شاگردان. دور او گرد آمدند، او برخاست و به شهر بازگشت و روز بعد با برنابا به شهر دربه رفت."},{"book":"اعمال رسولان","chapter":"14","verse":"21","text":"در آنجا نیز پیغام خدا را به مردم اعلام کردند و عده‌ای را شاگرد مسیح ساختند. بعد از آن باز به لستره، قونیه و انطاکیه بازگشتند،"},{"book":"اعمال رسولان","chapter":"14","verse":"22","text":"و در آنجا ایمانداران را تقویت کرده، تشویقشان می‌کردند که به ایمان خود وفادار بمانند، و می‌گفتند: «باید با عبور از سختی‌های بسیار، وارد ملکوت خدا شویم.»"},{"book":"اعمال رسولان","chapter":"14","verse":"23","text":"سپس در هر کلیسا، مسیحیان باتجربه را به عنوان شیخ تعیین کردند. آنگاه روزه گرفته، برای ایشان دعا کردند و آنان را به دست خداوندی که به او ایمان داشتند سپردند."},{"book":"اعمال رسولان","chapter":"14","verse":"24","text":"پس از آن، از راه پیسیدیه به پمفلیه سفر کردند."},{"book":"اعمال رسولان","chapter":"14","verse":"25","text":"و باز در پرجه موعظه کردند و از آنجا به اتالیه رفتند."},{"book":"اعمال رسولان","chapter":"14","verse":"26","text":"سرانجام، با کشتی به انطاکیهٔ سوریه بازگشتند، یعنی به شهری که این سفر طولانی را از آنجا آغاز کرده و در آن به فیض خدا سپرده شده بودند تا این خدمت را انجام دهند."},{"book":"اعمال رسولان","chapter":"14","verse":"27","text":"وقتی پولس و برنابا به انطاکیه رسیدند، مسیحیان را گرد آوردند و گزارش سفر خود را تقدیم کرده، مژده دادند که چگونه خدا درهای ایمان را به روی غیریهودیان نیز گشوده است."},{"book":"اعمال رسولان","chapter":"14","verse":"28","text":"آنان مدت زیادی نزد مسیحیان انطاکیه ماندند."}]}