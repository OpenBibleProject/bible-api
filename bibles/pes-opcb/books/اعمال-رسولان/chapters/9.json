{"data":[{"book":"اعمال رسولان","chapter":"9","verse":"1","text":"و اما سولُس هنوز سخت به تهدید و کشتار پیروان مسیح شدیداً ادامه می‌داد. او در اورشلیم، نزد کاهن اعظم رفت"},{"book":"اعمال رسولان","chapter":"9","verse":"2","text":"و از او معرفی‌نامه‌هایی خطاب به کنیسه‌های دمشق خواست تا آنها در امر بازداشت پیروان طریقت9‏:2 ایمانداران به مسیح با این نام شناخته می‌شدند. که در آن شهر باشند، با وی همکاری کنند. او می‌خواست ایشان را، چه مرد و چه زن، دست‌بسته به اورشلیم بیاورد."},{"book":"اعمال رسولان","chapter":"9","verse":"3","text":"پس راهی دمشق شد، اما در راه، در نزدیکی شهر، ناگهان نوری خیره‌کننده از آسمان گرداگرد سولس تابید،"},{"book":"اعمال رسولان","chapter":"9","verse":"4","text":"به طوری که بر زمین افتاد و صدایی شنید که به او می‌گفت: «شائول!9‏:4 «سولُس» شکل یونانی نام آرامیِ «شائول» است. لوقا تا قبل از ایمان آوردن پولس، او را سولُس می‌خوانَد، اما در نقل خطاب عیسی به او، تلفظ آرامی آن را که عیسی به کار برده قید می‌کند. نیز نگاه کنید به آیۀ ۱۷. شائول! چرا به من جفا می‌کنی؟»"},{"book":"اعمال رسولان","chapter":"9","verse":"5","text":"سولس پرسید: «خداوندا، تو کیستی؟»"},{"book":"اعمال رسولان","chapter":"9","verse":"6","text":"اکنون برخیز و به شهر برو. در آنجا به تو گفته خواهد شد که چه باید بکنی.»"},{"book":"اعمال رسولان","chapter":"9","verse":"7","text":"همسفران سولُس مبهوت ماندند، چون صدایی می‌شنیدند، ولی کسی را نمی‌دیدند!"},{"book":"اعمال رسولان","chapter":"9","verse":"8","text":"وقتی سولُس به خود آمد و از زمین برخاست، متوجه شد که چیزی نمی‌بیند. پس دست او را گرفتند و به دمشق بردند."},{"book":"اعمال رسولان","chapter":"9","verse":"9","text":"او در آنجا سه روز نابینا بود و در این مدت نه چیزی خورد و نه چیزی نوشید."},{"book":"اعمال رسولان","chapter":"9","verse":"10","text":"در دمشق، شخصی ایماندار زندگی می‌کرد به نام حنانیا. خداوند در رؤیا به او فرمود: «حنانیا!»"},{"book":"اعمال رسولان","chapter":"9","verse":"11","text":"خداوند فرمود: «برخیز و به کوچه‌ای که ”راست“ نام دارد، به خانهٔ یهودا برو و سراغ سولس طرسوسی را بگیر. او همین الان مشغول دعاست."},{"book":"اعمال رسولان","chapter":"9","verse":"12","text":"من در رؤیا به او نشان داده‌ام که شخصی به نام حنانیا می‌آید و دست بر سر او می‌گذارد تا دوباره بینا شود!»"},{"book":"اعمال رسولان","chapter":"9","verse":"13","text":"حنانیا عرض کرد: «خداوندا، ولی من شنیده‌ام که این شخص به ایمانداران اورشلیم بسیار آزار رسانده است!"},{"book":"اعمال رسولان","chapter":"9","verse":"14","text":"و می‌گویند از طرف کاهنان اعظم اجازه دارد که همۀ آنانی را که در این شهر نام تو را می‌خوانند، دستگیر کند!»"},{"book":"اعمال رسولان","chapter":"9","verse":"15","text":"اما خداوند فرمود: «برو و آنچه می‌گویم، انجام بده، چون او وسیلۀ برگزیدۀ من است تا پیام مرا به قومها و پادشاهان و همچنین بنی‌اسرائیل برساند."},{"book":"اعمال رسولان","chapter":"9","verse":"16","text":"من به او نشان خواهم داد که چقدر باید در راه من زحمت بکشد.»"},{"book":"اعمال رسولان","chapter":"9","verse":"17","text":"پس حنانیا رفته، سولس را یافت و دست خود را بر سر او گذاشت و گفت: «برادر شائول، خداوند یعنی همان عیسی که در راه به تو ظاهر شد، مرا فرستاده است که برای تو دعا کنم تا از روح‌القدس پر شوی و چشمانت نیز دوباره بینا شود.»"},{"book":"اعمال رسولان","chapter":"9","verse":"18","text":"در همان لحظه، چیزی مثل پولک از چشمان سولس افتاد و بینا شد. او بی‌درنگ برخاست و تعمید یافت."},{"book":"اعمال رسولان","chapter":"9","verse":"19","text":"سپس غذا خورد و قوت گرفت."},{"book":"اعمال رسولان","chapter":"9","verse":"20","text":"آنگاه به کنیسه‌های یهود رفت و به همه اعلام کرد که عیسی در حقیقت پسر خداست!"},{"book":"اعمال رسولان","chapter":"9","verse":"21","text":"کسانی که سخنان او را می‌شنیدند، مات و مبهوت می‌ماندند و می‌گفتند: «مگر این همان نیست که در اورشلیم پیروان عیسی را شکنجه می‌داد و اینجا نیز آمده است تا آنها را بگیرد و زندانی کند و برای محاکمه نزد کاهنان اعظم ببرد؟»"},{"book":"اعمال رسولان","chapter":"9","verse":"22","text":"ولی سولس با شور و اشتیاق فراوان موعظه می‌کرد و برای یهودیان دمشق با دلیل و برهان ثابت می‌نمود که عیسی در حقیقت همان مسیح است."},{"book":"اعمال رسولان","chapter":"9","verse":"23","text":"پس از گذشت روزهای بسیار، سران قوم یهود تصمیم گرفتند او را بکشند."},{"book":"اعمال رسولان","chapter":"9","verse":"24","text":"سولس از نقشهٔ آنان باخبر شد و دانست که شب و روز کنار دروازه‌های شهر کشیک می‌دهند تا او را به قتل برسانند."},{"book":"اعمال رسولان","chapter":"9","verse":"25","text":"پس طرفداران سولس یک شب او را در زنبیلی گذاشتند و از شکاف حصار شهر به پایین فرستادند."},{"book":"اعمال رسولان","chapter":"9","verse":"26","text":"وقتی به اورشلیم رسید بسیار کوشید تا نزد ایمانداران برود. ولی همه از او می‌ترسیدند و تصور می‌کردند که حیله‌ای در کار است."},{"book":"اعمال رسولان","chapter":"9","verse":"27","text":"تا اینکه برنابا او را نزد رسولان آورد و برای ایشان تعریف کرد که چگونه سولس در راه دمشق خداوند را دیده و خداوند به او چه فرموده و اینکه چگونه در دمشق با قدرت به نام عیسی وعظ کرده است."},{"book":"اعمال رسولان","chapter":"9","verse":"28","text":"پس سولُس نزد رسولان ماند و آزادانه در اورشلیم آمد و رفت می‌کرد و با شهامت به نام خداوند موعظه می‌نمود."},{"book":"اعمال رسولان","chapter":"9","verse":"29","text":"ولی عده‌ای از یهودیان یونانی زبان که سولُس با ایشان بحث می‌کرد، توطئه چیدند تا او را بکشند."},{"book":"اعمال رسولان","chapter":"9","verse":"30","text":"وقتی سایر ایمانداران از وضع خطرناک سولُس آگاه شدند، او را به قیصریه بردند و از آنجا به خانه‌اش در طرسوس روانه کردند."},{"book":"اعمال رسولان","chapter":"9","verse":"31","text":"به این ترتیب کلیسا آرامش یافت و قوت گرفت و در یهودیه و جلیل و سامره پیشرفت کرد. ایمانداران در ترس خدا و تسلی روح‌القدس زندگی می‌کردند و بر تعدادشان افزوده می‌شد."},{"book":"اعمال رسولان","chapter":"9","verse":"32","text":"پطرس نیز به همه جا می‌رفت و به وضع ایمانداران رسیدگی می‌کرد. در یکی از این سفرها، نزد ایمانداران شهر لُده رفت."},{"book":"اعمال رسولان","chapter":"9","verse":"33","text":"در آنجا شخصی را دید به نام اینیاس که به مدت هشت سال فلج و بستری بود."},{"book":"اعمال رسولان","chapter":"9","verse":"34","text":"پطرس به او گفت: «ای اینیاس، عیسی مسیح تو را شفا می‌دهد! برخیز و بسترت را جمع کن!» او نیز بلافاصله شفا یافت."},{"book":"اعمال رسولان","chapter":"9","verse":"35","text":"آنگاه تمام اهالی لده و شارون با دیدن این معجزه، به خداوند ایمان آوردند."},{"book":"اعمال رسولان","chapter":"9","verse":"36","text":"در شهر یافا شاگردی بود به نام طابیتا (که یونانی آن دورکاس به معنی غزال است). او زن نیکوکاری بود و همیشه در حق دیگران خصوصاً فقرا خوبی می‌کرد."},{"book":"اعمال رسولان","chapter":"9","verse":"37","text":"ولی در همین زمان بیمار شد و فوت کرد. دوستانش جسد او را شستند و در بالاخانه‌ای گذاشتند تا ببرند و او را دفن کنند."},{"book":"اعمال رسولان","chapter":"9","verse":"38","text":"در این هنگام، شنیدند که پطرس در شهر لُده، نزدیک یافا است. پس دو نفر را فرستادند تا از او خواهش کنند که هر چه زودتر به یافا بیاید."},{"book":"اعمال رسولان","chapter":"9","verse":"39","text":"همین که پطرس آمد، او را به بالاخانه‌ای بردند که جسد دورکاس در آن بود. در آنجا بیوه‌زنان گرد آمده، گریه‌کنان لباسهایی را که دورکاس در زمان حیات خود برای ایشان دوخته بود، به او نشان می‌دادند."},{"book":"اعمال رسولان","chapter":"9","verse":"40","text":"ولی پطرس خواست که همه از اتاق بیرون روند. آنگاه زانو زد و دعا نمود. سپس رو به جنازه کرد و گفت: «طابیتا، برخیز!» آن زن چشمان خود را باز کرد و وقتی پطرس را دید، برخاست و نشست!"},{"book":"اعمال رسولان","chapter":"9","verse":"41","text":"پطرس دستش را گرفت و او را برخیزانید و ایمانداران و بیوه‌زنان را خواند و او را زنده به ایشان سپرد."},{"book":"اعمال رسولان","chapter":"9","verse":"42","text":"این خبر در سراسر یافا پیچید و بسیاری به خداوند ایمان آوردند."},{"book":"اعمال رسولان","chapter":"9","verse":"43","text":"پطرس نیز مدتی در آن شهر نزد شمعون چَرم‌ساز اقامت گزید."}]}