{"data":[{"book":"اعمال رسولان","chapter":"1","verse":"1","text":"در کتاب نخست خود، ای تئوفیلوس، به شرح کامل زندگی و تعالیم عیسی پرداختم و نوشتم که او چگونه،"},{"book":"اعمال رسولان","chapter":"1","verse":"2","text":"پس از آنکه احکام خود را توسط روح‌القدس به رسولان برگزیدهٔ خود داد، به آسمان بالا رفت."},{"book":"اعمال رسولان","chapter":"1","verse":"3","text":"او در مدت چهل روز پس از مرگ خود، بارها خود را زنده به رسولان ظاهر ساخت و به طرق گوناگون به ایشان ثابت کرد که واقعاً زنده شده است. در این فرصتها، او دربارهٔ ملکوت خدا با ایشان سخن می‌گفت."},{"book":"اعمال رسولان","chapter":"1","verse":"4","text":"در یکی از این دیدارها بود که عیسی به ایشان گفت: «از شهر اورشلیم بیرون نروید بلکه منتظر روح‌القدس باشید زیرا او همان هدیه‌ای است که پدرم وعده‌اش را داده و من نیز درباره‌اش با شما سخن گفتم."},{"book":"اعمال رسولان","chapter":"1","verse":"5","text":"«یحیی شما را با آب تعمید داد ولی تا چند روز دیگر شما با روح‌القدس تعمید خواهید یافت.»"},{"book":"اعمال رسولان","chapter":"1","verse":"6","text":"هنگامی که عیسی با شاگردان بود آنان از او پرسیدند: «خداوندا، آیا در همین زمان است که حکومت از دست رفتهٔ اسرائیل را باز برقرار خواهی کرد؟»"},{"book":"اعمال رسولان","chapter":"1","verse":"7","text":"جواب داد: «این زمانها را پدرم، خدا، تعیین می‌کند و دانستن آنها کار شما نیست."},{"book":"اعمال رسولان","chapter":"1","verse":"8","text":"ولی آنچه لازم است بدانید این است که وقتی روح‌القدس بر شما نازل شود، قدرت خواهید یافت تا در اورشلیم، در سراسر یهودیه، سامره، و تا دورترین نقاط جهان دربارهٔ من شهادت دهید.»"},{"book":"اعمال رسولان","chapter":"1","verse":"9","text":"پس از آنکه عیسی این سخنان را به پایان رساند، در مقابل چشمان ایشان، به سوی آسمان بالا بُرده شد و ابری او را از نظر ایشان پنهان ساخت."},{"book":"اعمال رسولان","chapter":"1","verse":"10","text":"ایشان هنوز برای دیدن او به آسمان خیره بودند که ناگهان متوجه شدند دو مرد سفیدپوش در میانشان ایستاده‌اند"},{"book":"اعمال رسولان","chapter":"1","verse":"11","text":"و گفتند: «ای مردان جلیلی، چرا اینجا ایستاده‌اید و به آسمان خیره شده‌اید؟ همین عیسی که از شما گرفته و به آسمان برده شد، روزی نیز باز خواهد گشت، به همین شکل که دیدید به آسمان رفت.»"},{"book":"اعمال رسولان","chapter":"1","verse":"12","text":"این رویداد تاریخی بر روی کوه زیتون واقع شد که با اورشلیم در حدود یک کیلومتر فاصله داشت. پس، از آنجا به شهر بازگشتند."},{"book":"اعمال رسولان","chapter":"1","verse":"13","text":"چون رسیدند، به بالاخانۀ منزلی رفتند که در آن اقامت داشتند."},{"book":"اعمال رسولان","chapter":"1","verse":"14","text":"ایشان به‌طور مرتب با هم گرد می‌آمدند و در دعا متحد می‌شدند، به‌همراه مریم، مادر عیسی، و چند زن دیگر، و برادران عیسی."},{"book":"اعمال رسولان","chapter":"1","verse":"15","text":"در یکی از آن روزها که در حدود صد و بیست نفر حاضر بودند، پطرس برخاست و به ایشان گفت:"},{"book":"اعمال رسولان","chapter":"1","verse":"16","text":"«برادران، لازم بود پیشگویی کتب مقدّس دربارهٔ یهودا عملی شود که اشخاص شریر را راهنمایی کرد تا عیسی را بگیرند، زیرا مدتها قبل از آن، داوود نبی خیانت یهودا را با الهام از روح‌القدس پیشگویی کرده بود."},{"book":"اعمال رسولان","chapter":"1","verse":"17","text":"یهودا یکی از ما بود. او را نیز عیسی مسیح انتخاب کرده بود تا مانند ما رسول خدا باشد."},{"book":"اعمال رسولان","chapter":"1","verse":"18","text":"ولی با پولی که بابت خیانت خود گرفت، مزرعه‌ای خرید، و در همان جا با سر سقوط کرد، و از میان دو پاره شد و تمام روده‌هایش بیرون ریخت."},{"book":"اعمال رسولان","chapter":"1","verse":"19","text":"خبر مرگ او فوری در اورشلیم پیچید و مردم اسم آن زمین را ”حَقِل دَما“، یعنی زمین خون گذاشتند.»"},{"book":"اعمال رسولان","chapter":"1","verse":"20","text":"«در این مورد در کتاب مزامیر نوشته شده است: ”ای کاش خانه‌اش خراب گردد و کسی در آن ساکن نشود.“ و باز می‌فرماید: ”مقام او را به دیگری بدهند.“1‏:20 مزمور ۶۹‏:۲۵ و ۱۰۹‏:۸."},{"book":"اعمال رسولان","chapter":"1","verse":"21","text":"«پس حال، باید یک نفر دیگر را انتخاب کنیم که در تمام مدتی که خداوند عیسی در میان ما زندگی می‌کرد، با ما بوده باشد،"},{"book":"اعمال رسولان","chapter":"1","verse":"22","text":"یعنی از زمانی که یحیی مردم را تعمید می‌داد، تا زمانی که عیسی از میان ما به بالا برده شد. زیرا یکی از این افراد باید با ما شاهد بر رستاخیز او باشد.»"},{"book":"اعمال رسولان","chapter":"1","verse":"23","text":"حاضرین دو نفر را معرفی کردند، یکی «یوسف برسابا» که به او یوستوس نیز می‌گفتند، و دیگری «متیاس»."},{"book":"اعمال رسولان","chapter":"1","verse":"24","text":"آنگاه دعا کرده، گفتند: «خداوندا، تو از قلب همه باخبری. به ما نشان بده کدام یک از این دو نفر را انتخاب کرده‌ای"},{"book":"اعمال رسولان","chapter":"1","verse":"25","text":"تا رسول تو و جانشین یهودای خائن باشد که به سزای عمل خود رسید.»"},{"book":"اعمال رسولان","chapter":"1","verse":"26","text":"پس ایشان قرعه انداختند و متیاس انتخاب شد و به جمع آن یازده رسول پیوست."}]}