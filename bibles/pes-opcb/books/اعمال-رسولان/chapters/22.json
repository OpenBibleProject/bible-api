{"data":[{"book":"اعمال رسولان","chapter":"22","verse":"1","text":"«برادران عزیز و پدران من، اجازه دهید برای دفاع از خود چند کلمه سخن بگویم.»"},{"book":"اعمال رسولان","chapter":"22","verse":"2","text":"وقتی شنیدند به زبان خودشان22‏:2 یونانی: به زبان عبرانیان یا به زبان آرامی. سخن می‌گوید، بیشتر ساکت شدند."},{"book":"اعمال رسولان","chapter":"22","verse":"3","text":"آنگاه پولس گفت: «من نیز مانند شما یهودی هستم و در شهر طرسوس قیلیقیه به دنیا آمده‌ام. ولی در همین اورشلیم، در خدمت غمالائیل تحصیل کرده‌ام. در مکتب او احکام و آداب و رسوم دین یهود را به‌دقت فراگرفتم، و بسیار غیرت داشتم که در هر کاری باعث تکریم خدا گردم، همان‌گونه که شما نیز امروز برای او غیرت دارید."},{"book":"اعمال رسولان","chapter":"22","verse":"4","text":"من پیروان طریقت عیسی را تا سرحد مرگ شکنجه و آزار می‌دادم؛ و مردان و زنان مسیحی را دستگیر و زندانی می‌کردم."},{"book":"اعمال رسولان","chapter":"22","verse":"5","text":"کاهن اعظم و اعضای شورای عالی یهود شاهد هستند که آنچه می‌گویم راست است، زیرا از آنان خطاب به سران یهود در دمشق نامه دریافت کردم تا اجازه دهند مسیحیان را بیابم و دست بسته به اورشلیم بیاورم تا مجازات شوند."},{"book":"اعمال رسولان","chapter":"22","verse":"6","text":"«وقتی در راه دمشق بودم، نزدیک ظهر ناگهان نور خیره‌کننده‌ای از آسمان گرداگرد من تابید،"},{"book":"اعمال رسولان","chapter":"22","verse":"7","text":"به طوری که بر زمین افتادم و صدایی شنیدم که به من می‌گفت: ”شائول! شائول! چرا به من جفا می‌کنی؟“"},{"book":"اعمال رسولان","chapter":"22","verse":"8","text":"«پرسیدم: ”خداوندا، تو کیستی؟“"},{"book":"اعمال رسولان","chapter":"22","verse":"9","text":"«همراهان من نور را دیدند، اما گفته‌های کسی را که با من سخن می‌گفت، درک نکردند."},{"book":"اعمال رسولان","chapter":"22","verse":"10","text":"«گفتم: ”خداوندا، حالا چه کنم؟“"},{"book":"اعمال رسولان","chapter":"22","verse":"11","text":"«من از شدّت آن نور نابینا شدم. پس همراهانم دستم را گرفتند و به دمشق بردند."},{"book":"اعمال رسولان","chapter":"22","verse":"12","text":"در آنجا شخصی بود به نام حنانیا که مردی دیندار بود، و با دقت احکام خدا را اطاعت می‌کرد و در بین یهودیان دمشق عزیز و محترم بود."},{"book":"اعمال رسولان","chapter":"22","verse":"13","text":"حنانیا نزد من آمد، در کنارم ایستاد و گفت: ”ای برادر شائول، بینا شو!“ و همان لحظه بینا شدم و توانستم او را ببینم!"},{"book":"اعمال رسولان","chapter":"22","verse":"14","text":"«سپس به من گفت: ”خدای نیاکان ما تو را برگزیده تا ارادۀ او را بدانی و آن عادل، یعنی مسیح موعود را با چشمان خود دیده، کلامی از دهان او بشنوی."},{"book":"اعمال رسولان","chapter":"22","verse":"15","text":"تو باید پیغام او را به همه جا ببری و آنچه را که دیده و شنیده‌ای، برای همه بازگو کنی."},{"book":"اعمال رسولان","chapter":"22","verse":"16","text":"حالا چرا معطلی؟ برخیز و تعمید بگیر، و نام او را بخوان تا از گناهانت پاک شوی.“"},{"book":"اعمال رسولان","chapter":"22","verse":"17","text":"«یک روز پس از بازگشتم به اورشلیم، در حالی که در معبد دعا می‌کردم، از خود بیخود شدم"},{"book":"اعمال رسولان","chapter":"22","verse":"18","text":"و در رؤیایی او را دیدم که می‌گفت: ”عجله کن! از اورشلیم بیرون برو چون اهالی این شهر پیغام تو را رد می‌کنند.“"},{"book":"اعمال رسولان","chapter":"22","verse":"19","text":"«گفتم: ”خداوندا، ولی آنها حتماً می‌دانند که من مسیحیان را در هر کنیسه می‌زدم و زندانی می‌کردم."},{"book":"اعمال رسولان","chapter":"22","verse":"20","text":"وقتی شاهد تو استیفان کشته می‌شد، من آنجا ایستاده، با کشتن او موافق بودم و لباسهای اشخاصی را که او را سنگسار می‌کردند، نگه می‌داشتم.“"},{"book":"اعمال رسولان","chapter":"22","verse":"21","text":"«ولی خداوند به من فرمود: ”از اورشلیم بیرون بیا، چون می‌خواهم تو را به مکانهای دور، نزد غیریهودیان بفرستم!“»"},{"book":"اعمال رسولان","chapter":"22","verse":"22","text":"مردم به سخنان پولس گوش سپردند، تا جایی که او کلمهٔ غیریهودیان را بر زبان آورد. پس همگی صدای خود را بلند کرده، فریاد می‌زدند: «چنین شخصی را از صفحۀ روزگار محو کنید! او لایق زنده بودن نیست!»"},{"book":"اعمال رسولان","chapter":"22","verse":"23","text":"مردم پشت سر هم فریاد می‌زدند، و لباسهای خود را در هوا تکان می‌دادند و گرد و خاک بلند می‌کردند."},{"book":"اعمال رسولان","chapter":"22","verse":"24","text":"آنگاه فرماندهٔ هنگ، پولس را به داخل قلعه آورد و دستور داد او را شلّاق بزنند تا به جرم خود اعتراف کند. مخصوصاً می‌خواست بداند چرا مردم چنین خشمگین شده‌اند."},{"book":"اعمال رسولان","chapter":"22","verse":"25","text":"وقتی او را می‌بستند تا شلّاق بزنند، پولس به افسری که آنجا ایستاده بود گفت: «آیا قانون به شما اجازه می‌دهد یک رومی را بدون بازجویی شلّاق بزنید؟»"},{"book":"اعمال رسولان","chapter":"22","verse":"26","text":"افسر وقتی این را شنید پیش فرمانده رفت و گفت: «می‌دانی چه می‌کنی؟ این مرد رومی است!»"},{"book":"اعمال رسولان","chapter":"22","verse":"27","text":"فرمانده پیش پولس رفت و پرسید: «بگو ببینم، آیا تو رومی هستی؟»"},{"book":"اعمال رسولان","chapter":"22","verse":"28","text":"فرمانده گفت: «من هم تابع روم هستم، برای من خیلی گران تمام شد تا توانستم رومی بشوم!»"},{"book":"اعمال رسولان","chapter":"22","verse":"29","text":"کسانی که قرار بود از او بازجویی کنند، وقتی شنیدند رومی است، با عجله از آنجا دور شدند. فرمانده نیز بسیار ترسید زیرا دستور داده بود یک تبعهٔ روم را ببندند و شلّاق بزنند."},{"book":"اعمال رسولان","chapter":"22","verse":"30","text":"روز بعد، فرمانده پولس را از زندان بیرون آورد و دستور داد کاهنان اعظم و شورای یهود جلسه‌ای تشکیل بدهند. پولس را نیز حاضر کرد تا در بازجویی علّت تمام این دردسرها معلوم شود."}]}