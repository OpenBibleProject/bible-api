{"data":[{"book":"اعمال رسولان","chapter":"2","verse":"1","text":"هنگامی که روز پِنتیکاست فرا رسید، همه با هم در یک جا جمع بودند."},{"book":"اعمال رسولان","chapter":"2","verse":"2","text":"ناگهان صدایی شبیه صدای وزش باد شدید از آسمان آمد و خانه‌ای را که در آن جمع بودند، پر کرد."},{"book":"اعمال رسولان","chapter":"2","verse":"3","text":"سپس چیزی شبیه زبانه‌های آتش ظاهر شده، تقسیم شد و بر سر هر یک از ایشان قرار گرفت."},{"book":"اعمال رسولان","chapter":"2","verse":"4","text":"آنگاه همه از روح‌القدس پر شدند و برای اولین بار شروع به سخن گفتن به زبانهایی کردند که با آنها آشنایی نداشتند، زیرا روح خدا این قدرت را به ایشان بخشیده بود."},{"book":"اعمال رسولان","chapter":"2","verse":"5","text":"آن روزها، یهودیان دیندار برای مراسم عید از تمام سرزمینها به اورشلیم آمده بودند."},{"book":"اعمال رسولان","chapter":"2","verse":"6","text":"پس وقتی صدا از آن خانه به گوش رسید، گروهی با سرعت آمدند تا ببینند چه شده است. وقتی شنیدند شاگردان عیسی به زبان ایشان سخن می‌گویند، مات و مبهوت ماندند!"},{"book":"اعمال رسولان","chapter":"2","verse":"7","text":"آنان با تعجب به یکدیگر می‌گفتند: «این چگونه ممکن است؟ با اینکه این اشخاص از اهالی جلیل هستند،"},{"book":"اعمال رسولان","chapter":"2","verse":"8","text":"ولی به زبانهای محلی ما سخن می‌گویند، به زبان همان سرزمینهایی که ما در آنجا به دنیا آمده‌ایم!"},{"book":"اعمال رسولان","chapter":"2","verse":"9","text":"ما که از پارت‌ها، مادها، ایلامی‌ها، اهالی بین‌النهرین، یهودیه، کپدوکیه، پونتوس، آسیا،"},{"book":"اعمال رسولان","chapter":"2","verse":"10","text":"فریجیه و پمفلیه، مصر، قسمت قیروانی زبان لیبی،"},{"book":"اعمال رسولان","chapter":"2","verse":"11","text":"کریت و عربستان هستیم، و حتی کسانی که از روم آمده‌اند هم یهودی و هم آنانی که یهودی شده‌اند، همگی می‌شنویم که این اشخاص به زبان خود ما از اعمال عجیب خدا سخن می‌گویند!»"},{"book":"اعمال رسولان","chapter":"2","verse":"12","text":"همه در حالی که مبهوت بودند، از یکدیگر می‌پرسیدند: «این چه واقعه‌ای است؟»"},{"book":"اعمال رسولان","chapter":"2","verse":"13","text":"بعضی نیز مسخره کرده، می‌گفتند: «اینها مست هستند!»"},{"book":"اعمال رسولان","chapter":"2","verse":"14","text":"آنگاه پطرس با یازده رسول دیگر از جا برخاست و با صدای بلند به ایشان گفت: «ای اهالی اورشلیم، ای زائرینی که در این شهر به سر می‌برید، گوش کنید!"},{"book":"اعمال رسولان","chapter":"2","verse":"15","text":"اینها برخلاف آنچه شما فکر می‌کنید مست نیستند. چون اکنون ساعت نه صبح است و هنگام شرابخواری و مستی نیست!"},{"book":"اعمال رسولان","chapter":"2","verse":"16","text":"آنچه امروز صبح شاهد آن هستید، یوئیل نبی چنین پیشگویی کرده بود:"},{"book":"اعمال رسولان","chapter":"2","verse":"17","text":"«”خدا می‌فرماید: در روزهای آخر، روح خود را بر همۀ مردم خواهم ریخت. پسران و دختران شما نبوّت خواهند کرد، جوانان شما رؤیاها و پیران شما خوابها خواهند دید."},{"book":"اعمال رسولان","chapter":"2","verse":"18","text":"در آن روزها روح خود را حتی بر غلامان و کنیزانم خواهم ریخت و ایشان نبوّت خواهند کرد."},{"book":"اعمال رسولان","chapter":"2","verse":"19","text":"بالا، در آسمان، عجایب، و پایین، بر زمین، آیات به ظهور خواهم آورد، از خون و آتش و بخار."},{"book":"اعمال رسولان","chapter":"2","verse":"20","text":"پیش از فرا رسیدن روز بزرگ و پرشکوه خداوند، آفتاب تاریک و ماه مانند خون سرخ خواهد شد"},{"book":"اعمال رسولان","chapter":"2","verse":"21","text":"اما هر که نام خداوند را بخواند نجات خواهد یافت.“2‏:21 یوئیل ۲‏:۲۸‏‑۳۲."},{"book":"اعمال رسولان","chapter":"2","verse":"22","text":"«حال، ای مردان اسرائیلی به من گوش دهید! همان‌طور که خود نیز می‌دانید، خدا به‌وسیلۀ عیسای ناصری معجزات عجیب ظاهر کرد تا به همه ثابت کند که عیسی از جانب او آمده است."},{"book":"اعمال رسولان","chapter":"2","verse":"23","text":"از سوی دیگر، خدا مطابق اراده و نقشه‌ای که از پیش تعیین فرموده بود، به شما اجازه داد تا به دست اجنبی‌های بی‌دین، عیسی را بر صلیب کشیده، بکُشید."},{"book":"اعمال رسولان","chapter":"2","verse":"24","text":"ولی خدا او را دوباره زنده ساخت و از قدرت مرگ رهانید، زیرا مرگ نمی‌توانست چنین کسی را در چنگ خود اسیر نگه دارد."},{"book":"اعمال رسولان","chapter":"2","verse":"25","text":"«زیرا داوود نبی می‌فرماید: ”خداوند را همیشه پیش روی خود دیده‌ام. او در کنار من است و هیچ چیز نمی‌تواند مرا بلرزاند."},{"book":"اعمال رسولان","chapter":"2","verse":"26","text":"پس دلم شاد است و زبانم در وجد؛ بدنم نیز در امید ساکن است."},{"book":"اعمال رسولان","chapter":"2","verse":"27","text":"زیرا تو جان مرا در چنگال مرگ رها نخواهی کرد و نخواهی گذاشت قُدّوسِ تو در قبر بپوسد."},{"book":"اعمال رسولان","chapter":"2","verse":"28","text":"تو راه حیات را به من نشان خواهی داد. حضور تو مرا از شادی لبریز می‌کند.“2‏:28 مزمور ۱۶‏:۸‏‑۱۱."},{"book":"اعمال رسولان","chapter":"2","verse":"29","text":"«برادران عزیز، کمی فکر کنید! این سخنان را جدّ ما داوود دربارهٔ خودش نگفت زیرا او مرد، دفن شد و قبرش نیز هنوز همین‌جا در میان ماست."},{"book":"اعمال رسولان","chapter":"2","verse":"30","text":"ولی چون نبی بود، می‌دانست خدا قول داده و قسم خورده است که از نسل او، مسیح را بر تخت سلطنت او بنشاند."},{"book":"اعمال رسولان","chapter":"2","verse":"31","text":"داوود به آیندهٔ دور نگاه می‌کرد و زنده شدن مسیح را می‌دید و می‌گفت که خدا جان او را در چنگال مرگ رها نخواهد کرد و نخواهد گذاشت بدنش در قبر بپوسد."},{"book":"اعمال رسولان","chapter":"2","verse":"32","text":"داوود در واقع دربارهٔ عیسی پیشگویی می‌کرد و همهٔ ما با چشمان خود دیدیم که خدا عیسی را زنده ساخت."},{"book":"اعمال رسولان","chapter":"2","verse":"33","text":"«او اکنون در آسمان، بر عالی‌ترین جایگاه افتخار در کنار خدا نشسته است و روح‌القدس موعود را از پدر دریافت کرده و او را به پیروان خود عطا فرموده است، که امروز شما نتیجه‌اش را می‌بینید و می‌شنوید."},{"book":"اعمال رسولان","chapter":"2","verse":"34","text":"«زیرا داوود خودش هرگز به آسمان بالا نرفت. با این حال، گفت: ”خداوند به خداوند من گفت: به دست راست من بنشین"},{"book":"اعمال رسولان","chapter":"2","verse":"35","text":"تا دشمنانت را به زیر پایت بیفکنم.“2‏:35 مزمور ۱۱۰‏:۱."},{"book":"اعمال رسولان","chapter":"2","verse":"36","text":"«از این جهت، من امروز به وضوح و روشنی به همهٔ شما هموطنان اسرائیلی‌ام می‌گویم که خدا همین عیسی را که شما بر روی صلیب کشتید، به‌عنوان خداوند و مسیح2‏:36 منظور از «مسیح»، پادشاه و نجات‌دهندۀ موعود اسرائیل است. تعیین فرموده است!»"},{"book":"اعمال رسولان","chapter":"2","verse":"37","text":"سخنان پطرس مردم را سخت تحت تأثیر قرار داد. بنابراین، به او و به سایر رسولان گفتند: «برادران، اکنون باید چه کنیم؟»"},{"book":"اعمال رسولان","chapter":"2","verse":"38","text":"پطرس جواب داد: «هر یک از شما باید از گناهانتان دست کشیده، به سوی خدا بازگردید و به نام عیسی مسیح تعمید بگیرید تا خدا گناهانتان را ببخشد. آنگاه خدا به شما نیز این هدیه، یعنی روح‌القدس را عطا خواهد فرمود."},{"book":"اعمال رسولان","chapter":"2","verse":"39","text":"زیرا مسیح به شما که از سوی خداوند، خدای ما دعوت شده‌اید، و نیز به فرزندان شما و همچنین به کسانی که در سرزمینهای دور هستند، وعده داده که روح‌القدس را عطا فرماید.»"},{"book":"اعمال رسولان","chapter":"2","verse":"40","text":"سپس پطرس به تفصیل دربارهٔ عیسی سخن گفت و تمام شنوندگان را تشویق نمود که خود را از گناهان مردم شرور آن زمانه آزاد سازند."},{"book":"اعمال رسولان","chapter":"2","verse":"41","text":"از کسانی که پیام او را پذیرفتند، تقریباً سه هزار نفر تعمید گرفتند و به جمع ایشان پیوستند."},{"book":"اعمال رسولان","chapter":"2","verse":"42","text":"ایشان خود را وقف تعالیمی ساختند که رسولان می‌دادند، و با سایر ایمانداران رفاقت و مشارکت می‌کردند، و با هم خوراک خورده، رسم شام خداوند را برگزار می‌کردند، و مرتب با یکدیگر به دعا می‌پرداختند."},{"book":"اعمال رسولان","chapter":"2","verse":"43","text":"در ضمن، در اثر معجزات زیادی که توسط رسولان به عمل می‌آمد، در دل همه ترسی توأم با احترام نسبت به خدا ایجاد شده بود."},{"book":"اعمال رسولان","chapter":"2","verse":"44","text":"به این ترتیب، تمام ایمانداران با هم بودند و هر چه را که داشتند، با هم قسمت می‌کردند."},{"book":"اعمال رسولان","chapter":"2","verse":"45","text":"ایشان دارایی خود را نیز می‌فروختند و بین فقرا تقسیم می‌نمودند؛"},{"book":"اعمال رسولان","chapter":"2","verse":"46","text":"و هر روز مرتب در معبد با هم عبادت می‌کردند، در خانه‌ها برای شام خداوند جمع می‌شدند، و با خوشحالی و شکرگزاری هر چه داشتند با هم می‌خوردند،"},{"book":"اعمال رسولان","chapter":"2","verse":"47","text":"و خدا را سپاس می‌گفتند. اهالی شهر نیز به ایشان احترام می‌گذاشتند و خدا هر روز عده‌ای را نجات می‌بخشید و به جمع ایشان می‌افزود."}]}