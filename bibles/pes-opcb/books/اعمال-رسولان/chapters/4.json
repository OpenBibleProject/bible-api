{"data":[{"book":"اعمال رسولان","chapter":"4","verse":"1","text":"ایشان هنوز مشغول گفتگو با مردم بودند که ناگهان کاهنان اعظم با سرنگهبان معبد و چند تن از فرقهٔ صدوقی‌ها بر ایشان تاختند."},{"book":"اعمال رسولان","chapter":"4","verse":"2","text":"ایشان از اینکه پطرس و یوحنا دربارهٔ زنده شدن عیسی با مردم سخن می‌گفتند، بسیار مضطرب و پریشان شده بودند."},{"book":"اعمال رسولان","chapter":"4","verse":"3","text":"پس آنان را گرفتند و چون عصر بود تا روز بعد زندانی کردند."},{"book":"اعمال رسولان","chapter":"4","verse":"4","text":"اما بسیاری از کسانی که پیام ایشان را شنیده بودند، ایمان آوردند و به این ترتیب تعداد ایمانداران به حدود پنج هزار رسید!"},{"book":"اعمال رسولان","chapter":"4","verse":"5","text":"روز بعد، بزرگان و مشایخ و علمای دین در اورشلیم تشکیل جلسه دادند."},{"book":"اعمال رسولان","chapter":"4","verse":"6","text":"حَنّا کاهن اعظم با قیافا، یوحنا، اسکندر و سایر بستگانش نیز حضور داشتند."},{"book":"اعمال رسولان","chapter":"4","verse":"7","text":"آنگاه پطرس و یوحنا را آوردند و از ایشان پرسیدند: «این کار را به چه قدرت و به چه نامی انجام داده‌اید؟»"},{"book":"اعمال رسولان","chapter":"4","verse":"8","text":"پطرس که پر از روح‌القدس بود، به ایشان گفت: «ای بزرگانِ قوم و مشایخ،"},{"book":"اعمال رسولان","chapter":"4","verse":"9","text":"اگر منظورتان این کار خیری است که در حق این شخص لنگ کرده‌ایم و می‌پرسید که چگونه شفا پیدا کرده است،"},{"book":"اعمال رسولان","chapter":"4","verse":"10","text":"اجازه دهید صریحاً به همۀ شما و تمامی قوم اسرائیل بگویم که این معجزه را در نام عیسی مسیح ناصری و با قدرت او انجام داده‌ایم، یعنی همان کسی که شما بر صلیب کشتید ولی خدا او را زنده کرد. بله، با قدرت اوست که این مرد الان صحیح و سالم اینجا ایستاده است."},{"book":"اعمال رسولان","chapter":"4","verse":"11","text":"چون بنا به گفتهٔ کتب مقدّس، عیسی همان سنگی است که شما معمارها رد کردید، ولی سنگ اصلی ساختمان شده است."},{"book":"اعمال رسولان","chapter":"4","verse":"12","text":"غیر از عیسی مسیح کسی نیست که بتواند ما را رستگار سازد! چون در زیر آسمان، نام دیگری وجود ندارد که مردم بتوانند توسط آن از گناه نجات یابند.»"},{"book":"اعمال رسولان","chapter":"4","verse":"13","text":"وقتی اعضای شورا جرأت و شهامت پطرس و یوحنا را دیدند، مات و مبهوت ماندند، خصوصاً که می‌دیدند افرادی عادی و بدون تحصیلات مذهبی هستند. همچنین پی بردند که ایشان از پیروان عیسی بوده‌اند."},{"book":"اعمال رسولان","chapter":"4","verse":"14","text":"از طرف دیگر، فقیر لنگ نیز صحیح و سالم کنار ایشان ایستاده بود و نمی‌توانستند شفای او را انکار کنند!"},{"book":"اعمال رسولان","chapter":"4","verse":"15","text":"پس ایشان را از تالار شورا بیرون فرستادند تا با یکدیگر مشورت کنند."},{"book":"اعمال رسولان","chapter":"4","verse":"16","text":"آنان از یکدیگر می‌پرسیدند: «با ایشان چه کنیم؟ ما که نمی‌توانیم منکر این معجزهٔ بزرگ شویم، چون در اورشلیم همه از آن باخبرند."},{"book":"اعمال رسولان","chapter":"4","verse":"17","text":"ولی شاید بتوانیم جلوی تبلیغاتشان را بگیریم. پس به ایشان می‌گوییم اگر بار دیگر نام عیسی را بر زبان بیاورند و دست به چنین کارهایی بزنند، مسئول عواقب آن خواهند بود.»"},{"book":"اعمال رسولان","chapter":"4","verse":"18","text":"پس ایشان را احضار کرده، گفتند که دیگر دربارهٔ عیسی با کسی سخن نگویند."},{"book":"اعمال رسولان","chapter":"4","verse":"19","text":"اما پطرس و یوحنا جواب دادند: «خودتان قضاوت کنید! آیا درست است که به جای اطاعت از حکم خدا، از دستور شما اطاعت کنیم؟"},{"book":"اعمال رسولان","chapter":"4","verse":"20","text":"ما نمی‌توانیم آنچه را که از عیسی دیده و شنیده‌ایم، به کسی نگوییم.»"},{"book":"اعمال رسولان","chapter":"4","verse":"21","text":"پس آن دو را پس از تهدیدهای بیشتر رها کردند، چون نمی‌دانستند چطور مجازاتشان کنند بدون اینکه آشوب تازه‌ای به راه افتد؛ زیرا به خاطر این معجزهٔ بزرگ، همه خدا را شکر می‌کردند."},{"book":"اعمال رسولان","chapter":"4","verse":"22","text":"معجزهٔ شفای مردی که بیش از چهل سال فلج بود!"},{"book":"اعمال رسولان","chapter":"4","verse":"23","text":"پطرس و یوحنا به محض اینکه آزاد شدند، نزد سایر رسولان عیسی بازگشتند و تصمیمات کاهنان اعظم و مشایخ را برای ایشان بازگو کردند."},{"book":"اعمال رسولان","chapter":"4","verse":"24","text":"آنگاه تمام ایمانداران با هم دعا کرده، گفتند:"},{"book":"اعمال رسولان","chapter":"4","verse":"25","text":"تو مدتها پیش به‌وسیلهٔ روح‌القدس از زبان جدّ ما و خدمتگزار خود داوود نبی فرمودی: ”چرا قومها شورش می‌کنند؟ چرا ملتها بی‌جهت توطئه می‌چینند؟"},{"book":"اعمال رسولان","chapter":"4","verse":"26","text":"پادشاهان جهان صف‌آرایی کرده‌اند و رهبران ممالک با هم جمع شده‌اند بر ضد خداوند و مسیح او.“"},{"book":"اعمال رسولان","chapter":"4","verse":"27","text":"«این درست همان چیزی است که در این شهر رخ داد، زیرا هیرودیس پادشاه، و پونتیوس پیلاتُس فرماندار، و غیریهودیان، با قوم اسرائیل، ضد عیسی مسیح، خدمتگزار مقدّس تو همدست شدند،"},{"book":"اعمال رسولان","chapter":"4","verse":"28","text":"تا کاری را انجام دهند که قدرت و ارادۀ تو از پیش مقدّر کرده بود."},{"book":"اعمال رسولان","chapter":"4","verse":"29","text":"و حال، ای خداوند، به تهدیدهای ایشان گوش کن و به ما خدمتگزاران خود جرأت بده تا پیام تو را به مردم برسانیم."},{"book":"اعمال رسولان","chapter":"4","verse":"30","text":"قدرت شفابخش خود را نیز به ما عطا فرما تا به‌وسیلۀ نام خدمتگزار مقدّس تو عیسی، معجزات بزرگ و کارهای عجیب انجام دهیم.»"},{"book":"اعمال رسولان","chapter":"4","verse":"31","text":"پس از این دعا، خانه‌ای که در آن بودند به لرزه درآمد و همه از روح‌القدس پر شدند و پیام خدا را با جرأت به مردم رساندند."},{"book":"اعمال رسولان","chapter":"4","verse":"32","text":"تمام ایمانداران با هم یکدل و یکرأی بودند، و کسی دارایی خود را از آن خود نمی‌دانست، چون هر چه را که داشتند، با هم قسمت می‌کردند."},{"book":"اعمال رسولان","chapter":"4","verse":"33","text":"رسولان دربارهٔ زنده شدن عیسای خداوند با قدرتی عظیم شهادت می‌دادند، و فیض خدا نیرومندانه در ایشان عمل می‌کرد."},{"book":"اعمال رسولان","chapter":"4","verse":"34","text":"کسی نیز محتاج نبود، چون هر کس زمین یا خانه‌ای داشت، می‌فروخت و پولش را"},{"book":"اعمال رسولان","chapter":"4","verse":"35","text":"به رسولان می‌داد تا بین نیازمندان تقسیم کنند."},{"book":"اعمال رسولان","chapter":"4","verse":"36","text":"برای مثال، شخصی بود به نام یوسف که رسولان او را برنابا یعنی «مُشوّق» لقب داده بودند! او از قبیلهٔ لاوی و اهل قبرس بود."},{"book":"اعمال رسولان","chapter":"4","verse":"37","text":"او مزرعهٔ خود را فروخت و پولش را آورد و پیش قدمهای رسولان گذاشت."}]}