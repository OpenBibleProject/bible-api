{"data":[{"book":"دوم سموئیل","chapter":"8","verse":"1","text":"پس از چندی، باز داوود به فلسطینی‌ها حمله کرده، آنها را شکست داد و مِتِگ‌اَمّاه را از دستشان گرفت."},{"book":"دوم سموئیل","chapter":"8","verse":"2","text":"داوود همچنین موآبی‌ها را شکست داده، اسیران را به ردیف در کنار هم روی زمین خوابانید؛ سپس از هر سه نفر دو نفر را کشت و یک نفر را زنده نگه داشت. بازماندگان موآبی تابع داوود شده، به او باج و خراج می‌دادند."},{"book":"دوم سموئیل","chapter":"8","verse":"3","text":"در ضمن داوود نیروهای هددعزر (پسر رحوب)، پادشاه صوبه را در هم شکست، زیرا هددعزر می‌کوشید بار دیگر نواحی کنار رود فرات را به چنگ آورد."},{"book":"دوم سموئیل","chapter":"8","verse":"4","text":"در این جنگ داوود هزار ارابه، هفت هزار سرباز سواره و بیست هزار سرباز پیاده را به اسیری گرفت، بعد صد اسب برای ارابه‌ها نگه داشته، رگ پای بقیهٔ اسبان را قطع کرد."},{"book":"دوم سموئیل","chapter":"8","verse":"5","text":"او همچنین با بیست و دو هزار سرباز سوری که از دمشق برای کمک به هَدَدعَزَر آمده بودند جنگید و همهٔ آنها را کشت."},{"book":"دوم سموئیل","chapter":"8","verse":"6","text":"داوود در دمشق چندین قرارگاه مستقر ساخت و مردم سوریه تابع داوود شده، به او باج و خراج می‌پرداختند. به این ترتیب داوود هر جا می‌رفت، خداوند او را پیروزی می‌بخشید."},{"book":"دوم سموئیل","chapter":"8","verse":"7","text":"داوود سپرهای طلای سرداران هددعزر را گرفته، به اورشلیم برد."},{"book":"دوم سموئیل","chapter":"8","verse":"8","text":"در ضمن، او از طبح و بیروتای، شهرهای هددعزر، مقدار زیادی مفرغ گرفته، آنها را هم به اورشلیم برد."},{"book":"دوم سموئیل","chapter":"8","verse":"9","text":"توعو، پادشاه حمات، وقتی شنید که داوود بر لشکر هددعزر پیروز شده است،"},{"book":"دوم سموئیل","chapter":"8","verse":"10","text":"پسرش هدورام را فرستاد تا سلام وی را به او برساند و این پیروزی را به او تبریک بگوید، چون هددعزر و توعو با هم دشمن بودند. هدورام هدایایی از طلا و نقره و مفرغ به داوود داد."},{"book":"دوم سموئیل","chapter":"8","verse":"11-12","text":"داوود، همهٔ این هدایا را با طلا و نقره‌ای که خود از ادومی‌ها8‏:11‏و12در برخی از نسخه‌های عبری، یونانی و سُریانی چنین آمده است (همچنین رجوع کنید به۱تواریخ ۱۸‏:۱۱)؛ در اکثر نسخه‌های عبری «اَرامی‌ها» آمده است.، موآبی‌ها، عمونی‌ها، فلسطینی‌ها، عمالیقی‌ها و نیز از هددعزر پادشاه به غنیمت گرفته بود، وقف خداوند کرد."},{"book":"دوم سموئیل","chapter":"8","verse":"13","text":"داوود در درهٔ نمک با هجده هزار سرباز ادومی8‏:13 در برخی از نسخه‌های عبری، یونانی و سُریانی چنین آمده است (همچنین رجوع کنید به ۱تواریخ ۱۸‏:۱۱)؛ در اکثر نسخه‌های عبری «اَرامی» آمده است. وارد جنگ شده، آنها را از بین برد. این پیروزی داوود به شهرت او افزود."},{"book":"دوم سموئیل","chapter":"8","verse":"14","text":"سپس داوود در سراسر ادوم، قرارگاهها مستقر کرد و ادومی‌ها تابع او شدند. داوود به هر طرف می‌رفت، خداوند به او پیروزی می‌بخشید."},{"book":"دوم سموئیل","chapter":"8","verse":"15","text":"داوود با عدل و انصاف بر اسرائیل حکومت می‌کرد."},{"book":"دوم سموئیل","chapter":"8","verse":"16","text":"فرماندهٔ سپاه او، یوآب (پسر صرویه) و وقایع‌نگار او یهوشافاط (پسر اخیلود) بود."},{"book":"دوم سموئیل","chapter":"8","verse":"17","text":"صادوق (پسر اخیطوب) و اخیملک (پسر اَبیّاتار) هر دو کاهن بودند و سرایا کاتب بود."},{"book":"دوم سموئیل","chapter":"8","verse":"18","text":"بنایا (پسر یهویاداع) فرماندهٔ محافظین دربار داوود بود. پسران داوود نیز در امور دربار به او کمک می‌کردند."}]}