{"data":[{"book":"دوم سموئیل","chapter":"6","verse":"1","text":"داوود بار دیگر تمام سربازان ماهر خود را که سی هزار بودند، جمع کرد"},{"book":"دوم سموئیل","chapter":"6","verse":"2","text":"و به قریهٔ یعاریم رفت تا صندوق عهد خدا را از آنجا بیاورد. (این صندوق به نام خداوند لشکرهای آسمان نامیده می‌شد. روی صندوق دو کروبی قرار داشت و حضور خداوند بر آنها بود.)"},{"book":"دوم سموئیل","chapter":"6","verse":"3","text":"صندوق عهد را از خانهٔ ابیناداب که در کوهستان بود برداشته، بر ارابه‌ای نو گذاشتند. عُزه و اخیو (پسران ابیناداب)، گاوهای ارابه را می‌راندند."},{"book":"دوم سموئیل","chapter":"6","verse":"4","text":"اخیو، پیشاپیش صندوق عهد می‌رفت،"},{"book":"دوم سموئیل","chapter":"6","verse":"5","text":"و داوود با رهبران قوم اسرائیل که از پشت سر او در حرکت بودند با صدای تار و چنگ و دایره زنگی و دهل و سنج، با تمام قدرت در حضور خداوند آواز می‌خواندند و پایکوبی می‌کردند."},{"book":"دوم سموئیل","chapter":"6","verse":"6","text":"اما وقتی به خرمنگاه ناکن رسیدند، گاوها لغزیدند و عزه دست خود را دراز کرد و صندوق عهد را گرفت که نیفتد."},{"book":"دوم سموئیل","chapter":"6","verse":"7","text":"آنگاه خشم خداوند بر عزه شعله‌ور شد و برای این بی‌احترامی او را در همان جا کنار صندوق عهد، کشت."},{"book":"دوم سموئیل","chapter":"6","verse":"8","text":"داوود از این عمل خداوند غمگین شد و آن مکان را «مجازات عزه» نامید که تا به امروز نیز به این نام معروف است."},{"book":"دوم سموئیل","chapter":"6","verse":"9","text":"آن روز داوود از خداوند ترسید و گفت: «چطور می‌توانم صندوق عهد را به خانه ببرم؟»"},{"book":"دوم سموئیل","chapter":"6","verse":"10","text":"پس تصمیم گرفت به جای شهر داوود، آن را به خانهٔ عوبید ادوم که از جت آمده بود، ببرد."},{"book":"دوم سموئیل","chapter":"6","verse":"11","text":"صندوق عهد، سه ماه در خانهٔ عوبید ماند و خداوند، عوبید و تمام اهل خانهٔ او را برکت داد."},{"book":"دوم سموئیل","chapter":"6","verse":"12","text":"داوود وقتی شنید خداوند عوبید را به دلیل وجود صندوق عهد در خانه‌اش برکت داده است، نزد او رفت و صندوق عهد را گرفت و با جشن و سرور به سوی اورشلیم رهسپار شد."},{"book":"دوم سموئیل","chapter":"6","verse":"13","text":"مردانی که آن را حمل می‌کردند بیشتر از شش قدم نرفته بودند که داوود آنها را متوقف کرد تا یک گاو و یک گوسالهٔ فربه قربانی کند."},{"book":"دوم سموئیل","chapter":"6","verse":"14","text":"داوود لباس کاهنان را پوشیده بود و با تمام قدرت در حضور خداوند می‌رقصید."},{"book":"دوم سموئیل","chapter":"6","verse":"15","text":"به این ترتیب قوم اسرائیل با صدای شیپورها، شادی‌کنان صندوق عهد را به اورشلیم آوردند."},{"book":"دوم سموئیل","chapter":"6","verse":"16","text":"وقتی جمعیت همراه صندوق عهد وارد شهر شدند، میکال دختر شائول از پنجره نگاه کرد و داوود را دید که در حضور خداوند می‌رقصد و پایکوبی می‌کند، پس در دل خود او را تحقیر کرد."},{"book":"دوم سموئیل","chapter":"6","verse":"17","text":"صندوق عهد را در خیمه‌ای که داوود برای آن تدارک دیده بود، گذاشتند و داوود قربانیهای سوختنی و قربانیهای سلامتی به خداوند تقدیم نمود."},{"book":"دوم سموئیل","chapter":"6","verse":"18","text":"در پایان مراسم قربانی، داوود بنی‌اسرائیل را به نام خداوند لشکرهای آسمان برکت داد"},{"book":"دوم سموئیل","chapter":"6","verse":"19","text":"و به هر یک از زنان و مردان یک قرص نان معمولی، یک نان خرما و یک نان کشمشی داد. وقتی جشن تمام شد و مردم به خانه‌های خود رفتند،"},{"book":"دوم سموئیل","chapter":"6","verse":"20","text":"داوود برگشت تا خانوادهٔ خود را برکت دهد. اما میکال به استقبال او آمده، با لحنی تحقیرآمیز به او گفت: «پادشاه اسرائیل امروز چقدر باوقار و سنگین بود! خوب خودش را مثل یک آدم ابله جلوی کنیزان رسوا کرد!»"},{"book":"دوم سموئیل","chapter":"6","verse":"21","text":"داوود به میکال گفت: «من امروز در حضور خداوندی می‌رقصیدم که مرا انتخاب فرمود تا بر پدرت و خانوادهٔ او برتر باشم و قوم خداوند، اسرائیل را رهبری کنم."},{"book":"دوم سموئیل","chapter":"6","verse":"22","text":"بله، اگر لازم باشد از این هم کوچکتر و نادانتر می‌شوم. ولی مطمئن باش که احترام من پیش کنیزان از بین نرفته است.»"},{"book":"دوم سموئیل","chapter":"6","verse":"23","text":"پس میکال، دختر شائول، تا آخر عمر بی‌فرزند ماند."}]}