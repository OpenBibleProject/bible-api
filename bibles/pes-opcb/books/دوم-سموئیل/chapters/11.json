{"data":[{"book":"دوم سموئیل","chapter":"11","verse":"1","text":"بهار سال بعد، داوود لشکر اسرائیل را به فرماندهی یوآب به جنگ عمونی‌ها فرستاد. (پادشاهان، طبق معمول در فصل بهار به دشمنان حمله‌ور می‌شدند.) آنها عمونی‌ها را شکست داده، شهر ربه را محاصره کردند. اما داوود در اورشلیم ماند."},{"book":"دوم سموئیل","chapter":"11","verse":"2","text":"یک روز هنگام عصر داوود از خواب برخاست و برای هواخوری به پشت بام کاخ سلطنتی رفت. وقتی در آنجا قدم می‌زد چشمش به زنی زیبا افتاد که مشغول حمام کردن بود."},{"book":"دوم سموئیل","chapter":"11","verse":"3","text":"داوود یک نفر را فرستاد تا بپرسد آن زن کیست. معلوم شد اسمش بَتشِبَع، دختر الیعام و زن اوریای حیتی است."},{"book":"دوم سموئیل","chapter":"11","verse":"4","text":"پس داوود چند نفر را فرستاد تا او را بیاورند. وقتی بَتشِبَع نزد او آمد، داوود با او همبستر شد. سپس بَتشِبَع خود را با آب طاهر ساخته، به خانه برگشت."},{"book":"دوم سموئیل","chapter":"11","verse":"5","text":"وقتی بَتشِبَع فهمید که حامله است، پیغام فرستاد و این موضوع را به داوود خبر داد."},{"book":"دوم سموئیل","chapter":"11","verse":"6","text":"پس داوود برای یوآب این پیغام را فرستاد: «اوریای حیتی را نزد من بفرست.»"},{"book":"دوم سموئیل","chapter":"11","verse":"7","text":"وقتی اوریا آمد، داوود از او سلامتی یوآب و سربازان و اوضاع جنگ را پرسید."},{"book":"دوم سموئیل","chapter":"11","verse":"8","text":"سپس به او گفت: «حال به خانه برو و استراحت کن.» بعد از رفتن اوریا، داوود هدایایی نیز به خانهٔ او فرستاد."},{"book":"دوم سموئیل","chapter":"11","verse":"9","text":"اما اوریا به خانهٔ خود نرفت و شب را کنار دروازهٔ کاخ، پیش محافظین پادشاه به سر برد."},{"book":"دوم سموئیل","chapter":"11","verse":"10","text":"وقتی داوود این را شنید، اوریا را احضار کرد و پرسید: «چه شده است؟ چرا پس از این همه دوری از خانه، دیشب به خانه نرفتی؟»"},{"book":"دوم سموئیل","chapter":"11","verse":"11","text":"اوریا گفت: «صندوق عهد خداوند و سپاه اسرائیل و یهودا و فرماندهٔ من یوآب و افسرانش در صحرا اردو زده‌اند، آیا رواست که من به خانه بروم و با زنم به عیش و نوش بپردازم و با او بخوابم؟ به جان شما قسم که این کار را نخواهم کرد.»"},{"book":"دوم سموئیل","chapter":"11","verse":"12","text":"داوود گفت: «بسیار خوب، پس امشب هم اینجا بمان و فردا به میدان جنگ برگرد.» پس اوریا آن روز و روز بعد هم در اورشلیم ماند."},{"book":"دوم سموئیل","chapter":"11","verse":"13","text":"داوود او را برای صرف شام نگه داشت و او را مست کرد. با این حال، اوریا آن شب نیز به خانه‌اش نرفت بلکه دوباره کنار دروازهٔ کاخ خوابید."},{"book":"دوم سموئیل","chapter":"11","verse":"14","text":"بالاخره، صبح روز بعد، داوود نامه‌ای برای یوآب نوشت و آن را به‌وسیلۀ اوریا برایش فرستاد."},{"book":"دوم سموئیل","chapter":"11","verse":"15","text":"در نامه به یوآب دستور داده بود که وقتی جنگ شدت می‌گیرد، اوریا را در خط مقدم جبهه قرار بدهد و او را تنها بگذارد تا کشته شود."},{"book":"دوم سموئیل","chapter":"11","verse":"16","text":"پس وقتی یوآب در حال محاصرهٔ شهر دشمن بود، اوریا را به جایی فرستاد که می‌دانست سربازان قوی دشمن در آنجا می‌جنگند."},{"book":"دوم سموئیل","chapter":"11","verse":"17","text":"مردان شهر با یوآب جنگیدند و در نتیجه اوریا و چند سرباز دیگر اسرائیلی کشته شدند."},{"book":"دوم سموئیل","chapter":"11","verse":"18","text":"وقتی یوآب گزارش جنگ را برای داوود می‌فرستاد،"},{"book":"دوم سموئیل","chapter":"11","verse":"19-21","text":"به قاصد گفت: «وقتی این گزارش را به عرض پادشاه برسانی ممکن است او خشمگین شود و بپرسد: چرا سربازان تا این اندازه به شهر محاصره شده نزدیک شدند؟ مگر نمی‌دانستند از بالای دیوار به طرفشان تیراندازی خواهد شد؟ مگر فراموش کرده‌اند که ابیملک پسر جدعون11‏:19‏‑21 در عبری: «پسر یِروبِشِت». یروبشت همان یروبعل است که نام دیگر جدعون بود. نگاه کنید به داوران ۶‏:۳۲. در تاباص به دست زنی کشته شد که از بالای دیوار، یک سنگ آسیاب دستی روی سرش انداخت؟ آنگاه بگو: اوریا هم کشته شد.»"},{"book":"دوم سموئیل","chapter":"11","verse":"22-23","text":"پس، آن قاصد به اورشلیم رفت و به داوود گزارش داده، گفت: «افراد دشمن از ما قویتر بودند و از شهر خارج شده، به ما حمله کردند ولی ما آنها را تا دروازهٔ شهر عقب راندیم."},{"book":"دوم سموئیل","chapter":"11","verse":"24","text":"تیراندازان از روی دیوار ما را هدف قرار دادند. چند نفر از سربازان ما کشته شدند که اوریای حیتی هم در بین ایشان بود.»"},{"book":"دوم سموئیل","chapter":"11","verse":"25","text":"داوود گفت: «بسیار خوب، به یوآب بگو که ناراحت نباشد، چون شمشیر فرقی بین این و آن قائل نمی‌شود. این دفعه سختتر بجنگید و شهر را تسخیر کنید. در ضمن به او بگو از کارش راضی‌ام.»"},{"book":"دوم سموئیل","chapter":"11","verse":"26","text":"وقتی بَتشِبَع شنید شوهرش مرده است، عزادار شد."},{"book":"دوم سموئیل","chapter":"11","verse":"27","text":"بعد از تمام شدن ایام سوگواری، داوود بَتشِبَع را به کاخ سلطنتی آورد و او نیز یکی از زنان داوود شده، از او پسری به دنیا آورد. اما کاری که داوود کرده بود در نظر خداوند ناپسند آمد."}]}