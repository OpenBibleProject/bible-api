{"data":[{"book":"دوم سموئیل","chapter":"7","verse":"1","text":"داوود پادشاه در کاخ خود در امنیت ساکن شد، زیرا خداوند او را از شر تمام دشمنانش رهانیده بود."},{"book":"دوم سموئیل","chapter":"7","verse":"2","text":"یک روز داوود به ناتان نبی گفت: «من در این کاخ زیبا که با چوب سرو ساخته شده است زندگی می‌کنم، در حالی که صندوق عهد خدا در یک خیمه نگهداری می‌شود!»"},{"book":"دوم سموئیل","chapter":"7","verse":"3","text":"ناتان در جواب وی گفت: «آنچه را که در نظر داری انجام بده، زیرا خداوند با توست.»"},{"book":"دوم سموئیل","chapter":"7","verse":"4","text":"اما همان شب خداوند به ناتان فرمود"},{"book":"دوم سموئیل","chapter":"7","verse":"5","text":"که برود و به خدمتگزار او داوود چنین بگوید: «تو نمی‌توانی برای من خانه‌ای بسازی."},{"book":"دوم سموئیل","chapter":"7","verse":"6","text":"من هرگز در یک ساختمان ساکن نبوده‌ام. از آن زمانی که بنی‌اسرائیل را از مصر بیرون آوردم تا امروز، خانهٔ من یک خیمه بوده است، و از جایی به جای دیگر در حرکت بوده‌ام."},{"book":"دوم سموئیل","chapter":"7","verse":"7","text":"در طول این مدت، هرگز به هیچ‌کدام از رهبران اسرائیل که آنها را برای شبانی قوم خود تعیین نموده بودم، نگفتم که چرا برایم خانه‌ای از چوب سرو نساخته‌اید؟"},{"book":"دوم سموئیل","chapter":"7","verse":"8","text":"«حال خداوند، خدای لشکرهای آسمان می‌فرماید که وقتی چوپان ساده‌ای بیش نبودی و در چراگاهها از گوسفندان نگهداری می‌کردی، تو را به رهبری قوم اسرائیل برگزیدم."},{"book":"دوم سموئیل","chapter":"7","verse":"9","text":"در همه جا با تو بوده‌ام و دشمنانت را نابود کرده‌ام. تو را از این نیز بزرگتر می‌کنم تا یکی از معروفترین مردان دنیا شوی!"},{"book":"دوم سموئیل","chapter":"7","verse":"10-11","text":"برای قوم خود سرزمینی انتخاب کردم تا در آن سروسامان بگیرند. این وطن آنها خواهد بود و قومهای بت‌پرست، دیگر مثل سابق که قوم من تازه وارد این سرزمین شده بودند، بر آنها ظلم نخواهند کرد. تو را از شر تمام دشمنانت حفظ خواهم کرد. این منم که خانهٔ تو را می‌سازم."},{"book":"دوم سموئیل","chapter":"7","verse":"12","text":"وقتی تو بمیری و به اجدادت ملحق شوی، من یکی از پسرانت را وارث تاج و تخت تو می‌سازم و حکومت او را تثبیت می‌کنم."},{"book":"دوم سموئیل","chapter":"7","verse":"13","text":"او همان کسی است که خانه‌ای برای من خواهد ساخت و من سلطنت او را تا به ابد پایدار خواهم کرد."},{"book":"دوم سموئیل","chapter":"7","verse":"14","text":"من پدر او خواهم بود، و او پسر من. اما اگر مرتکب گناه شود، او را سخت مجازات خواهم کرد."},{"book":"دوم سموئیل","chapter":"7","verse":"15","text":"ولی محبت من از او دور نخواهد شد، آن طور که از شائول دور شد و باعث گردید سلطنت او به تو منتقل شود."},{"book":"دوم سموئیل","chapter":"7","verse":"16","text":"بدان که خاندان تو تا به ابد باقی خواهد ماند و در حضور من سلطنت خواهد کرد.»"},{"book":"دوم سموئیل","chapter":"7","verse":"17","text":"پس ناتان نزد داوود برگشته، آنچه را که خداوند فرموده بود به او بازگفت."},{"book":"دوم سموئیل","chapter":"7","verse":"18","text":"آنگاه داوود به خیمهٔ عبادت رفت. او در آنجا نشست و در حضور خداوند چنین دعا کرد: «ای خداوند، من کیستم و خاندان من چیست که مرا به این مقام رسانده‌ای؟"},{"book":"دوم سموئیل","chapter":"7","verse":"19","text":"ای خدا، به این هم اکتفا نکردی بلکه به نسل آیندهٔ من نیز وعده‌ها دادی. ای خداوند یهوه، آیا با همه اینچنین رفتار می‌کنی؟"},{"book":"دوم سموئیل","chapter":"7","verse":"20","text":"دیگر داوود چه گوید که تو خدمتگزارت را خوب می‌شناسی!"},{"book":"دوم سموئیل","chapter":"7","verse":"21","text":"این خواست تو بود که این کارهای بزرگ را بکنی و به این وسیله مرا تعلیم بدهی."},{"book":"دوم سموئیل","chapter":"7","verse":"22","text":"ای خداوند من، چقدر با عظمت هستی! هرگز نشنیده‌ایم که خدایی مثل تو وجود داشته باشد! تو خدای بی‌نظیری هستی!"},{"book":"دوم سموئیل","chapter":"7","verse":"23","text":"در سراسر دنیا، کدام قوم است که مثل قوم تو، بنی‌اسرائیل، چنین برکتی یافته باشد؟ تو بنی‌اسرائیل را رهانیدی تا از آنها برای خود قومی بسازی و نامت را پرآوازه کنی. با معجزات عظیم، مصر و خدایانش را نابود کردی."},{"book":"دوم سموئیل","chapter":"7","verse":"24","text":"بنی‌اسرائیل را تا به ابد قوم خود ساختی و تو ای خداوند، خدای ایشان شدی."},{"book":"دوم سموئیل","chapter":"7","verse":"25","text":"«ای خداوند، آنچه که دربارهٔ من و خاندانم وعده فرموده‌ای، انجام بده!"},{"book":"دوم سموئیل","chapter":"7","verse":"26","text":"اسم تو تا ابد ستوده شود و مردم بگویند: خداوند، خدای لشکرهای آسمان، خدای اسرائیل است. تو خاندان مرا تا ابد حفظ خواهی کرد."},{"book":"دوم سموئیل","chapter":"7","verse":"27","text":"ای خداوند لشکرهای آسمان، ای خدای اسرائیل! تو به من وعده دادی که خاندان من تا به ابد بر قوم تو سلطنت کند. به همین سبب است که جرأت کرده‌ام چنین دعایی در حضورت بنمایم."},{"book":"دوم سموئیل","chapter":"7","verse":"28","text":"ای خداوند، تو واقعا خدا هستی و قولهایت راست است و این وعده‌های خوب از توست."},{"book":"دوم سموئیل","chapter":"7","verse":"29","text":"پس خواهش می‌کنم چنانکه قول داده‌ای عمل کنی و خاندانم را برکت دهی، باشد که خاندان من همیشه در حضور تو پایدار بماند و برکت تو تا به ابد بر خاندان من باشد.»"}]}