{"data":[{"book":"دوم سموئیل","chapter":"2","verse":"1","text":"بعد از آن، داوود از خداوند سؤال کرد: «آیا به یکی از شهرهای یهودا برگردم؟»"},{"book":"دوم سموئیل","chapter":"2","verse":"2","text":"پس داوود با دو زن خود اخینوعم یزرعیلی و ابیجایل، بیوهٔ نابال کرملی"},{"book":"دوم سموئیل","chapter":"2","verse":"3","text":"و با همهٔ افرادش و خانواده‌های آنان به حبرون کوچ کرد."},{"book":"دوم سموئیل","chapter":"2","verse":"4","text":"آنگاه رهبران یهودا نزد داوود آمده، او را در آنجا برای پادشاهی تدهین کردند تا بر سرزمین یهودا حکمرانی کند."},{"book":"دوم سموئیل","chapter":"2","verse":"5","text":"برای ایشان چنین پیغام فرستاد: «خداوند شما را برکت دهد زیرا نسبت به پادشاه خود شائول وفاداری خود را ثابت کرده، او را دفن نمودید."},{"book":"دوم سموئیل","chapter":"2","verse":"6","text":"خداوند برای این کارتان به شما پاداش بدهد. من نیز به نوبهٔ خود این خوبی شما را جبران خواهم کرد."},{"book":"دوم سموئیل","chapter":"2","verse":"7","text":"حالا که شائول مرده است، قبیلهٔ یهودا مرا به عنوان پادشاه جدید خود قبول کرده‌اند. پس نترسید و شجاع باشید!»"},{"book":"دوم سموئیل","chapter":"2","verse":"8","text":"اما ابنیر، پسر نیر، فرماندهٔ سپاه شائول به اتفاق ایشبوشت پسر شائول از رود اردن گذشته، به محنایم فرار کرده بودند."},{"book":"دوم سموئیل","chapter":"2","verse":"9","text":"در آنجا ابنیر ایشبوشت را بر جلعاد، اشیر،2‏:9 یا «آشوری». یزرعیل، افرایم، بنیامین و بقیهٔ اسرائیل پادشاه ساخت."},{"book":"دوم سموئیل","chapter":"2","verse":"10-11","text":"ایشبوشت چهل ساله بود که پادشاه اسرائیل شد و دو سال سلطنت کرد. اما قبیلهٔ یهودا داوود را رهبر خود ساختند و داوود در حبرون هفت سال و شش ماه در سرزمین یهودا سلطنت کرد."},{"book":"دوم سموئیل","chapter":"2","verse":"12","text":"روزی سپاهیان ایشبوشت به فرماندهی ابنیر، پسر نیر، از محنایم به جبعون آمدند."},{"book":"دوم سموئیل","chapter":"2","verse":"13","text":"سپاهیان داوود نیز به فرماندهی یوآب (پسر صرویه) به مقابلهٔ آنها برآمدند. نیروها در کنار برکهٔ جبعون در مقابل هم قرار گرفتند."},{"book":"دوم سموئیل","chapter":"2","verse":"14","text":"ابنیر به یوآب گفت: «چطور است چند نفر را از دو طرف به میدان بفرستیم تا با هم بجنگند؟» یوآب موافقت نمود."},{"book":"دوم سموئیل","chapter":"2","verse":"15","text":"پس از هر طرف دوازده نفر انتخاب شدند."},{"book":"دوم سموئیل","chapter":"2","verse":"16","text":"هر یک از آنها با یک دست سر حریف خود را گرفته، با دست دیگر شمشیر را به پهلویش می‌زد، تا اینکه همه مردند. از آن به بعد آن مکان که در جبعون است به «میدان شمشیرها» معروف شد."},{"book":"دوم سموئیل","chapter":"2","verse":"17","text":"به دنبال این کشتار، جنگ سختی بین دو طرف درگرفت و یوآب و نیروهای داوود، ابنیر و مردان اسرائیل را شکست دادند."},{"book":"دوم سموئیل","chapter":"2","verse":"18","text":"ابیشای و عسائیل، برادران یوآب نیز در این جنگ شرکت داشتند. عسائیل مثل آهو می‌دوید."},{"book":"دوم سموئیل","chapter":"2","verse":"19","text":"او به تعقیب ابنیر پرداخت و لحظه‌ای از او چشم برنمی‌داشت."},{"book":"دوم سموئیل","chapter":"2","verse":"20","text":"ابنیر وقتی سرش را برگرداند و به عقب نگاه کرد، دید عسائیل او را تعقیب می‌کند. او را صدا زده، گفت: «آیا تو عسائیل هستی؟»"},{"book":"دوم سموئیل","chapter":"2","verse":"21","text":"ابنیر به او گفت: «برو با کسی دیگر بجنگ! سراغ یکی از جوانان برو و خلع سلاحش کن!» اما عسائیل همچنان به تعقیب ابنیر ادامه داد."},{"book":"دوم سموئیل","chapter":"2","verse":"22","text":"ابنیر بار دیگر فریاد زد: «از تعقیب من دست بردار. اگر تو را بکشم دیگر نمی‌توانم به صورت برادرت یوآب نگاه کنم.»"},{"book":"دوم سموئیل","chapter":"2","verse":"23","text":"ولی عسائیل دست بردار نبود. پس ابنیر با سر نیزه‌اش چنان به شکم او زد که سر نیزه از پشتش درآمد. عسائیل جابه‌جا نقش بر زمین شد و جان سپرد. هر کس به مکانی که نعش او افتاده بود می‌رسید، می‌ایستاد."},{"book":"دوم سموئیل","chapter":"2","verse":"24","text":"ولی یوآب و ابیشای به تعقیب ابنیر پرداختند. وقتی به تپهٔ امه نزدیک جیح که سر راه بیابان جبعون است رسیدند، آفتاب غروب کرده بود."},{"book":"دوم سموئیل","chapter":"2","verse":"25","text":"سپاهیان ابنیر که از قبیلهٔ بنیامین بودند، بر فراز تپهٔ امه گرد آمدند."},{"book":"دوم سموئیل","chapter":"2","verse":"26","text":"ابنیر، یوآب را صدا زده، گفت: «تا کی می‌خواهی این کشت و کشتار ادامه یابد؟ این کار عاقبت خوشی ندارد. چرا دستور نمی‌دهی افرادت از تعقیب برادران خود دست بکشند؟»"},{"book":"دوم سموئیل","chapter":"2","verse":"27","text":"یوآب در جواب او گفت: «به خدای زنده قسم، اگر این حرف را نمی‌زدی تا فردا صبح شما را تعقیب می‌کردیم.»"},{"book":"دوم سموئیل","chapter":"2","verse":"28","text":"آنگاه یوآب شیپورش را زد و مردانش از تعقیب سربازان اسرائیلی دست کشیدند."},{"book":"دوم سموئیل","chapter":"2","verse":"29","text":"همان شب ابنیر و افرادش برگشته، از رود اردن عبور کردند. آنها تمام صبح روز بعد نیز در راه بودند تا سرانجام به محنایم رسیدند."},{"book":"دوم سموئیل","chapter":"2","verse":"30","text":"یوآب و همراهانش نیز به خانه برگشتند. تلفات افراد داوود غیر از عسائیل فقط نوزده نفر بود."},{"book":"دوم سموئیل","chapter":"2","verse":"31","text":"ولی از افراد ابنیر (که همه از قبیلهٔ بنیامین بودند) سیصد و شصت نفر کشته شده بودند."},{"book":"دوم سموئیل","chapter":"2","verse":"32","text":"یوآب و افرادش، جنازهٔ عسائیل را به بیت‌لحم برده، او را در کنار قبر پدرش به خاک سپردند. بعد، تمام شب به راه خود ادامه داده، سپیدهٔ صبح به حبرون رسیدند."}]}