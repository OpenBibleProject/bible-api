{"data":[{"book":"دوم سموئیل","chapter":"16","verse":"1","text":"داوود از آن طرف کوه سرازیر می‌شد که به صیبا، خدمتگزار مِفیبوشِت که منتظر او بود برخورد. صیبا با خود یک جفت الاغ پالان شده آورده بود که روی آنها دویست نان معمولی، صد نان کشمشی، صد خوشه انگور و یک مشک شراب بود."},{"book":"دوم سموئیل","chapter":"16","verse":"2","text":"پادشاه از صیبا پرسید: «اینها را برای چه آورده‌ای؟»"},{"book":"دوم سموئیل","chapter":"16","verse":"3","text":"پادشاه از او پرسید: «پس مِفیبوشِت کجاست؟»"},{"book":"دوم سموئیل","chapter":"16","verse":"4","text":"پادشاه به صیبا گفت: «در این صورت، هر چه مال او بود از این پس مال تو باشد.»"},{"book":"دوم سموئیل","chapter":"16","verse":"5","text":"وقتی داوود و همراهانش به بحوریم رسیدند، با مردی روبرو شدند که از شهر خارج می‌شد. او با دیدن داوود شروع کرد به ناسزا گفتن. این مرد شمعی پسر جیرا، از طایفهٔ شائول بود."},{"book":"دوم سموئیل","chapter":"16","verse":"6","text":"با اینکه داوود توسط محافظان و افرادش از دو طرف محافظت می‌شد، ولی شمعی به سوی او و درباریانش سنگ می‌انداخت،"},{"book":"دوم سموئیل","chapter":"16","verse":"7","text":"و فریاد می‌زد: «از اینجا دور شو ای قاتل! ای جنایتکار!"},{"book":"دوم سموئیل","chapter":"16","verse":"8","text":"خداوند انتقام خون خاندان شائول را از تو می‌گیرد. تو تاج و تخت او را دزدیدی و حال، خداوند آن را به پسرت ابشالوم داده است! ای آدمکش بالاخره به سزایت رسیدی!»"},{"book":"دوم سموئیل","chapter":"16","verse":"9","text":"ابیشای پسر صرویه گفت: «ای پادشاه، چرا اجازه می‌دهید این سگ مرده به شما دشنام بدهد؟ اجازه بفرمایید بروم سرش را از تنش جدا کنم!»"},{"book":"دوم سموئیل","chapter":"16","verse":"10","text":"پادشاه خطاب به ابیشای و برادرش یوآب گفت: «شما چه کار دارید؟ اگر خداوند به او گفته است که به من دشنام دهد، من کی هستم که مانع کار او شوم؟"},{"book":"دوم سموئیل","chapter":"16","verse":"11","text":"پسر خودم به خونم تشنه است، این که یک بنیامینی است و فقط به من ناسزا می‌گوید. بگذارید دشنام دهد، بدون شک دست خداوند در این کار است."},{"book":"دوم سموئیل","chapter":"16","verse":"12","text":"شاید خداوند ظلمی را که به من می‌شود ببیند و به جای این ناسزاها، مرا برکت بدهد.»"},{"book":"دوم سموئیل","chapter":"16","verse":"13","text":"پس داوود و افرادش راه خود را پیش گرفتند و شمعی همچنان به دنبال آنها از کنار کوه می‌رفت و دشنام می‌داد، سنگ پرت می‌کرد و خاک به هوا می‌پاشید."},{"book":"دوم سموئیل","chapter":"16","verse":"14","text":"پادشاه و همراهانش خسته به مقصد خود رسیدند و استراحت کردند."},{"book":"دوم سموئیل","chapter":"16","verse":"15","text":"در این هنگام، ابشالوم و افرادش وارد اورشلیم شدند. اخیتوفل هم با آنها بود."},{"book":"دوم سموئیل","chapter":"16","verse":"16","text":"حوشای ارکی دوست داوود وقتی ابشالوم را دید به سوی او رفت و گفت: «زنده باد پادشاه! زنده باد پادشاه!»"},{"book":"دوم سموئیل","chapter":"16","verse":"17","text":"ابشالوم از او پرسید: «با دوست خود داوود اینطور رفتار می‌کنی؟ چرا همراه او نرفتی؟»"},{"book":"دوم سموئیل","chapter":"16","verse":"18","text":"حوشای جواب داد: «من به کسی خدمت می‌کنم که از طرف خداوند و قوم اسرائیل انتخاب شده باشد."},{"book":"دوم سموئیل","chapter":"16","verse":"19","text":"حال، چه کسی بهتر از پسر اربابم؟ من پیش از این به پدرت خدمت می‌کردم، ولی از این پس در خدمت تو خواهم بود!»"},{"book":"دوم سموئیل","chapter":"16","verse":"20","text":"ابشالوم رو به اخیتوفل کرده، پرسید: «حال که به اینجا رسیدیم چه باید کرد؟»"},{"book":"دوم سموئیل","chapter":"16","verse":"21","text":"اخیتوفل به او گفت: «برو و با کنیزان پدرت همبستر شو. داوود آنها را در اینجا گذاشته تا از کاخ او نگهداری کنند. با این کار، تمام اسرائیلی‌ها متوجه می‌شوند که تو و داوود واقعاً دشمن یکدیگر شده‌اید، آنگاه پیروانت با دلگرمی از تو پشتیبانی خواهند کرد.»"},{"book":"دوم سموئیل","chapter":"16","verse":"22","text":"پس روی پشت بام کاخ سلطنتی، جایی که در معرض دید همه بود، چادری زدند و ابشالوم به داخل چادر رفت تا با کنیزان پدرش همبستر شود."},{"book":"دوم سموئیل","chapter":"16","verse":"23","text":"در آن روزها، هر نصیحتی که اخیتوفل می‌داد، ابشالوم آن را مانند کلام خدا می‌پذیرفت. داوود هم قبلاً به همین شکل نصیحت‌های اخیتوفل را می‌پذیرفت."}]}