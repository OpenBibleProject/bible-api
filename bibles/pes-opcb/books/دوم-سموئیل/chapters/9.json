{"data":[{"book":"دوم سموئیل","chapter":"9","verse":"1","text":"روزی داوود به این فکر افتاد که ببیند آیا کسی از خانوادهٔ شائول باقی مانده است؟ چون او می‌خواست به خاطر یوناتان به او خوبی کند."},{"book":"دوم سموئیل","chapter":"9","verse":"2","text":"به او خبر دادند که یکی از نوکران شائول به نام صیبا هنوز زنده است. پس او را احضار کرده، از وی پرسید: «آیا تو صیبا هستی؟»"},{"book":"دوم سموئیل","chapter":"9","verse":"3","text":"آنگاه پادشاه پرسید: «آیا کسی از خانوادهٔ شائول باقی مانده است؟ چون می‌خواهم طبق قولی که به خدا داده‌ام به او خوبی کنم.»"},{"book":"دوم سموئیل","chapter":"9","verse":"4","text":"پادشاه پرسید: «او کجاست؟»"},{"book":"دوم سموئیل","chapter":"9","verse":"5-6","text":"پس داوود پادشاه فرستاد تا مفیبوشت را که پسر یوناتان و نوهٔ شائول بود، از خانهٔ ماخیر به نزدش بیاورند. مفیبوشت در برابر پادشاه تعظیم کرده به پایش افتاد."},{"book":"دوم سموئیل","chapter":"9","verse":"7","text":"اما داوود گفت: «نترس! برای این تو را احضار کرده‌ام تا به خاطر پدرت یوناتان به تو خوبی کنم. تمام زمینهای پدر بزرگت شائول را به تو پس می‌دهم و تو بعد از این در قصر من با من سر یک سفره خواهی نشست!»"},{"book":"دوم سموئیل","chapter":"9","verse":"8","text":"مفیبوشت در حضور پادشاه به خاک افتاد و گفت: «آیا پادشاه می‌خواهد به سگ مرده‌ای چون من خوبی کند؟»"},{"book":"دوم سموئیل","chapter":"9","verse":"9","text":"پادشاه، صیبا نوکر شائول را خواست و به او گفت: «هر چه مال ارباب تو شائول و خانوادهٔ او بود، به نوه‌اش پس داده‌ام."},{"book":"دوم سموئیل","chapter":"9","verse":"10-11","text":"تو و پسرانت و نوکرانت باید زمین را برای او کشت و زرع کنید و خوراک خانواده‌اش را تأمین نمایید، اما خود مفیبوشت پیش من زندگی خواهد کرد.»"},{"book":"دوم سموئیل","chapter":"9","verse":"12","text":"مفیبوشت پسر کوچکی داشت به نام میکا. تمام اعضای خانوادهٔ صیبا خدمتگزاران مفیبوشت شدند."},{"book":"دوم سموئیل","chapter":"9","verse":"13","text":"پس مفیبوشت که از هر دو پا لنگ بود، در اورشلیم در قصر پادشاه زندگی می‌کرد و همیشه با پادشاه بر سر یک سفره می‌نشست."}]}