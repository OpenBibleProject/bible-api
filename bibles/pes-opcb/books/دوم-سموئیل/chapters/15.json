{"data":[{"book":"دوم سموئیل","chapter":"15","verse":"1","text":"بعد از آن، ابشالوم ارابه‌ای با چند اسب برای خود تهیه کرد و پنجاه نفر را استخدام کرد تا گارد محافظ او باشند."},{"book":"دوم سموئیل","chapter":"15","verse":"2","text":"او هر روز صبح زود بلند می‌شد، کنار دروازهٔ شهر می‌رفت و در آنجا می‌ایستاد. هر وقت کسی را می‌دید که برای رسیدگی به شکایتش می‌خواهد پیش پادشاه برود، او را صدا زده، می‌پرسید که از کدام شهر است و چه مشکلی دارد."},{"book":"دوم سموئیل","chapter":"15","verse":"3","text":"بعد به او می‌گفت: «بله، شکایت تو بجاست؛ ولی افسوس که پادشاه کسی را ندارد تا به این شکایات رسیدگی کند."},{"book":"دوم سموئیل","chapter":"15","verse":"4","text":"اگر من قاضی بودم نمی‌گذاشتم این وضع پیش بیاید و حق را به حقدار می‌دادم.»"},{"book":"دوم سموئیل","chapter":"15","verse":"5","text":"هر وقت کسی پیش او تعظیم می‌کرد، فوری دستش را دراز کرده، او را بلند می‌کرد و می‌بوسید."},{"book":"دوم سموئیل","chapter":"15","verse":"6","text":"ابشالوم با تمام اسرائیلی‌هایی که می‌خواستند برای رسیدگی به شکایتشان نزد پادشاه بروند، چنین رفتار می‌کرد. به این طریق او به نیرنگ، دل مردم اسرائیل را به دست آورد."},{"book":"دوم سموئیل","chapter":"15","verse":"7-8","text":"چهار سال گذشت. یک روز ابشالوم به پادشاه گفت: «اجازه می‌خواهم به حبرون بروم و نذری را که به خداوند کرده‌ام بجا آورم، زیرا وقتی در جشورِ ارام بودم نذر کردم که اگر خداوند مرا به اورشلیم برگرداند در حبرون به او قربانی تقدیم کنم.»"},{"book":"دوم سموئیل","chapter":"15","verse":"9","text":"پادشاه گفت: «بسیار خوب، برو و نذرت را بجا آور!»"},{"book":"دوم سموئیل","chapter":"15","verse":"10","text":"ولی وقتی به آنجا رسید جاسوسانی به سراسر کشور فرستاد تا مردم را علیه پادشاه بشورانند و به آنها بگویند: «به محض شنیدن صدای شیپور، بگویید که ابشالوم در حبرون پادشاه شده است.»"},{"book":"دوم سموئیل","chapter":"15","verse":"11","text":"در ضمن، ابشالوم در این سفر دویست میهمان از اورشلیم همراه خود برده بود، ولی آنها از قصد او بی‌خبر بودند."},{"book":"دوم سموئیل","chapter":"15","verse":"12","text":"موقع قربانی کردن، ابشالوم به دنبال اخیتوفل فرستاد و موافقت او را نیز جلب کرد. (اخیتوفل مشاور داوود بود و در جیلوه زندگی می‌کرد.) روز‌به‌روز طرفداران ابشالوم زیادتر می‌شدند و شورش بالا می‌گرفت."},{"book":"دوم سموئیل","chapter":"15","verse":"13","text":"در این میان، قاصدی به اورشلیم آمد و به داوود پادشاه خبر داد که تمام مردم اسرائیل به ابشالوم ملحق شده‌اند."},{"book":"دوم سموئیل","chapter":"15","verse":"14","text":"داوود به تمام افرادش که در اورشلیم بودند، گفت: «باید هر چه زودتر فرار کنیم و گرنه جان به در نخواهیم برد! اگر قبل از آمدن ابشالوم از شهر خارج شویم، هم خود را نجات خواهیم داد و هم اهالی پایتخت را.»"},{"book":"دوم سموئیل","chapter":"15","verse":"15","text":"همه جواب دادند: «ما گوش به فرمان تو هستیم. آنچه مصلحت می‌دانی انجام بده.»"},{"book":"دوم سموئیل","chapter":"15","verse":"16","text":"پس پادشاه و اعضا خانوادهٔ سلطنتی با عجله حرکت کردند. او فقط ده کنیز خود را برای نگهداری کاخ در آنجا گذاشت."},{"book":"دوم سموئیل","chapter":"15","verse":"17-18","text":"داوود و افرادش در کنار شهر ایستادند و کریتی‌ها و فلیتی‌ها که گارد مخصوص او بودند و نیز ششصد سربازی که از جت همراه او آمده بودند، از جلوی آنها گذشتند."},{"book":"دوم سموئیل","chapter":"15","verse":"19","text":"ولی بعد، پادشاه به فرماندهٔ آنان، ایتای، گفت: «تو دیگر چرا با ما می‌آیی؟ برگرد و به پادشاه جدید ملحق شو، چون تو از کشورت تبعید شده، به اسرائیل پناهنده شده‌ای."},{"book":"دوم سموئیل","chapter":"15","verse":"20","text":"مدت زیادی نیست که به اسرائیل آمده‌ای، پس چرا می‌خواهی تو را همراه خود در بیابانها سرگردان کنم؟ خود ما هم نمی‌دانیم کجا می‌رویم. برگرد و هموطنانت را همراه خود ببر. خدا پشت و پناهت باشد.»"},{"book":"دوم سموئیل","chapter":"15","verse":"21","text":"ولی ایتای پاسخ داد: «به خداوند زنده و به جانت قسم، هر جا بروی من هم می‌آیم؛ با تو زندگی می‌کنم و با تو می‌میرم.»"},{"book":"دوم سموئیل","chapter":"15","verse":"22","text":"داوود جواب داد: «بسیار خوب، پس همراه ما بیا.» آنگاه ایتای و همهٔ افرادش و خانواده‌هایشان همراه داوود رفتند."},{"book":"دوم سموئیل","chapter":"15","verse":"23","text":"وقتی پادشاه و همراهانش از پایتخت بیرون می‌رفتند، مردم با صدای بلند گریه می‌کردند. پادشاه و همراهانش از نهر قدرون عبور کرده، سر به بیابان نهادند."},{"book":"دوم سموئیل","chapter":"15","verse":"24","text":"اَبیّاتار کاهن و صادوق کاهن و لاویان صندوق عهد خدا را برداشته، در کنار جاده بر زمین گذاشتند تا اینکه همه از شهر خارج شدند."},{"book":"دوم سموئیل","chapter":"15","verse":"25-26","text":"بعد داوود به صادوق گفت: «صندوق عهد را به شهر برگردان. اگر خواست خداوند باشد، اجازه می‌دهد به سلامت برگردم و بار دیگر صندوق عهد و خیمهٔ عبادت را ببینم. اما اگر او از من راضی نیست، بگذار هر چه می‌خواهد بر سرم بیاورد.»"},{"book":"دوم سموئیل","chapter":"15","verse":"27","text":"سپس اضافه کرد: «ببین، بهتر است تو و اَبیّاتار با اخیمعص، پسرت، و یوناتان، پسر اَبیّاتار، به شهر برگردید."},{"book":"دوم سموئیل","chapter":"15","verse":"28","text":"من در کنار رود اردن می‌مانم تا به من خبر دهید.»"},{"book":"دوم سموئیل","chapter":"15","verse":"29","text":"پس صادوق و اَبیّاتار صندوق عهد خدا را به شهر اورشلیم برگرداندند و در آنجا ماندند."},{"book":"دوم سموئیل","chapter":"15","verse":"30","text":"داوود گریه‌کنان از کوه زیتون بالا رفت. او با سر پوشیده و پای برهنه راه می‌رفت15‏:30 با سر پوشیده و پای برهنه راه رفتن نشانهٔ غم و ماتم بود.. مردمی هم که همراهش بودند سرهای خود را پوشانده، گریه می‌کردند."},{"book":"دوم سموئیل","chapter":"15","verse":"31","text":"وقتی به داوود خبر دادند که اخیتوفل نیز طرفدار ابشالوم شده است، او چنین دعا کرد: «ای خداوند، خواهش می‌کنم کاری کن اخیتوفل پیشنهاد احمقانه به ابشالوم بدهد!»"},{"book":"دوم سموئیل","chapter":"15","verse":"32","text":"وقتی آنها به محل عبادت خدا که در بالای کوه بود رسیدند، داوود به حوشای ارکی برخورد که با لباس پاره و خاک بر سر ریخته، منتظر او بود."},{"book":"دوم سموئیل","chapter":"15","verse":"33","text":"داوود به او گفت: «اگر همراه من بیایی کمکی برای من نخواهی بود."},{"book":"دوم سموئیل","chapter":"15","verse":"34","text":"ولی اگر به اورشلیم برگردی می‌توانی مفید واقع شوی. تو می‌توانی به ابشالوم بگویی: همان‌طور که قبلاً به پدرت خدمت می‌کردم بعد از این تو را خدمت خواهم کرد. سعی کن پیشنهادهای اخیتوفل را بی‌اثر کنی."},{"book":"دوم سموئیل","chapter":"15","verse":"35-36","text":"صادوق و اَبیّاتار کاهن در آنجا هستند. هر چه دربارهٔ من در کاخ پادشاه می‌شنوی، به آنها بگو. آنها پسران خود اخیمعص و یوناتان را نزد من می‌فرستند و مرا در جریان می‌گذارند.»"},{"book":"دوم سموئیل","chapter":"15","verse":"37","text":"پس حوشای، دوست داوود، به پایتخت برگشت و همزمان با ابشالوم وارد اورشلیم شد."}]}