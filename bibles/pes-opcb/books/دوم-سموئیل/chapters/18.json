{"data":[{"book":"دوم سموئیل","chapter":"18","verse":"1","text":"داوود تمام افراد خود را جمع کرده، به واحدهای هزار نفره و صد نفره تقسیم کرد، و برای هر یک فرمانده‌ای تعیین نمود."},{"book":"دوم سموئیل","chapter":"18","verse":"2","text":"سپس آنها را در سه دستهٔ بزرگ اعزام کرد. دستهٔ اول را به یوآب داد، دومی را به برادر یوآب، ابیشای و دستهٔ سوم را به ایتای جتی. خود داوود هم می‌خواست به میدان جنگ برود،"},{"book":"دوم سموئیل","chapter":"18","verse":"3","text":"ولی افرادش گفتند: «تو نباید با ما بیایی! چون اگر ما عقب‌نشینی کرده، فرار کنیم و نصف افراد ما نیز بمیرند، برای دشمن اهمیتی ندارد. آنها تو را می‌خواهند. ارزش تو بیش از ارزش ده هزار نفر ماست. بهتر است در شهر بمانی تا اگر لازم شد نیروهای تازه نفس به کمک ما بفرستی.»"},{"book":"دوم سموئیل","chapter":"18","verse":"4","text":"پادشاه پاسخ داد: «بسیار خوب، هر چه شما صلاح می‌دانید انجام می‌دهم.» پس او کنار دروازهٔ شهر ایستاد و تمام سربازان از برابرش گذشتند."},{"book":"دوم سموئیل","chapter":"18","verse":"5","text":"پادشاه به یوآب و ابیشای و ایتای دستور داده، گفت: «به خاطر من به ابشالوم جوان صدمه‌ای نزنید.» این سفارش پادشاه را همهٔ سربازان شنیدند."},{"book":"دوم سموئیل","chapter":"18","verse":"6","text":"افراد داوود با سربازان اسرائیلی در جنگل افرایم وارد جنگ شدند."},{"book":"دوم سموئیل","chapter":"18","verse":"7","text":"نیروهای داوود، سربازان اسرائیلی را شکست دادند. در آن روز، کشتار عظیمی شد و بیست هزار نفر جان خود را از دست دادند."},{"book":"دوم سموئیل","chapter":"18","verse":"8","text":"جنگ به دهکده‌های اطراف نیز کشیده شد و کسانی که در جنگل از بین رفتند، تعدادشان بیشتر از کسانی بود که با شمشیر کشته شدند."},{"book":"دوم سموئیل","chapter":"18","verse":"9","text":"در حین جنگ، ابشالوم ناگهان با عده‌ای از افراد داوود روبرو شد و در حالی که سوار بر قاطر بود، زیر شاخه‌های یک درخت بلوط بزرگ رفت و موهای سرش به شاخه‌ها پیچید. قاطر از زیرش گریخت و ابشالوم در هوا آویزان شد."},{"book":"دوم سموئیل","chapter":"18","verse":"10","text":"یکی از سربازان داوود او را دید و به یوآب خبر داد."},{"book":"دوم سموئیل","chapter":"18","verse":"11","text":"یوآب گفت: «تو ابشالوم را دیدی و او را نکشتی؟ اگر او را می‌کشتی ده مثقال نقره و یک کمربند به تو می‌دادم.»"},{"book":"دوم سموئیل","chapter":"18","verse":"12","text":"آن مرد پاسخ داد: «اگر هزار مثقال نقره هم به من می‌دادی این کار را نمی‌کردم؛ چون ما همه شنیدیم که پادشاه به تو و ابیشای و ایتای سفارش کرد و گفت: به خاطر من به ابشالوم جوان صدمه‌ای نزنید."},{"book":"دوم سموئیل","chapter":"18","verse":"13","text":"اگر از فرمان پادشاه سرپیچی می‌کردم و پسرش را می‌کشتم، سرانجام پادشاه می‌فهمید چه کسی او را کشته، چون هیچ امری از او مخفی نمی‌ماند، آنگاه تو خود نیز مرا طرد می‌کردی!»"},{"book":"دوم سموئیل","chapter":"18","verse":"14","text":"یوآب گفت: «دیگر بس است! وقتم را با این حرفهای پوچ نگیر!» پس خودش سه تیر گرفت و در قلب ابشالوم که هنوز زنده به درخت آویزان بود، فرو کرد."},{"book":"دوم سموئیل","chapter":"18","verse":"15","text":"سپس ده نفر از سربازان یوآب دور ابشالوم را گرفتند و او را کشتند."},{"book":"دوم سموئیل","chapter":"18","verse":"16","text":"آنگاه یوآب شیپور توقف جنگ را به صدا درآورد و سربازان او از تعقیب لشکر اسرائیل بازایستادند."},{"book":"دوم سموئیل","chapter":"18","verse":"17","text":"جنازهٔ ابشالوم را در یک گودال در جنگل انداختند و روی آن را با تودهٔ بزرگی از سنگ پوشاندند. سربازان اسرائیلی نیز به شهرهای خود فرار کردند."},{"book":"دوم سموئیل","chapter":"18","verse":"18","text":"(ابشالوم در زمان حیات خود یک بنای یادبود در «درهٔ پادشاه» بر پا کرده بود، چون پسری نداشت تا اسمش را زنده نگه دارد؛ پس او اسم خود را بر آن بنای یادبود گذاشت و تا به امروز آن بنا «یادبود ابشالوم» نامیده می‌شود.)"},{"book":"دوم سموئیل","chapter":"18","verse":"19","text":"آنگاه اخیمعص، پسر صادوق کاهن، به یوآب گفت: «بگذارید نزد داوود پادشاه بروم و به او مژده دهم که خداوند او را از شر دشمنانش نجات داده است.»"},{"book":"دوم سموئیل","chapter":"18","verse":"20","text":"یوآب گفت: «نه، برای پادشاه خبر مرگ پسرش مژده نیست. یک روز دیگر می‌توانی این کار را بکنی، ولی نه امروز.»"},{"book":"دوم سموئیل","chapter":"18","verse":"21","text":"سپس یوآب به غلام سودانی خود گفت: «برو و آنچه دیدی به پادشاه بگو.» او هم تعظیم کرد و با سرعت رفت."},{"book":"دوم سموئیل","chapter":"18","verse":"22","text":"اما اخیمعص به یوآب گفت: «خواهش می‌کنم اجازه بده من هم بروم. هر چه می‌خواهد بشود.»"},{"book":"دوم سموئیل","chapter":"18","verse":"23","text":"ولی او با التماس گفت: «هر چه می‌خواهد باشد. بگذار من هم بروم.»"},{"book":"دوم سموئیل","chapter":"18","verse":"24","text":"داوود کنار دروازهٔ شهر نشسته بود. وقتی دیدبان به بالای حصار رفت تا دیدبانی کند، دید مردی تنها دوان‌دوان از دور به طرف شهر می‌آید."},{"book":"دوم سموئیل","chapter":"18","verse":"25","text":"پس با صدای بلند به داوود خبر داد. پادشاه گفت: «اگر تنهاست، مژده می‌آورد.»"},{"book":"دوم سموئیل","chapter":"18","verse":"26","text":"دیدبان یک نفر دیگر را هم دید که به طرف شهر می‌دود. پس فریاد زد: «یک نفر دیگر هم به دنبال او می‌آید!» پادشاه گفت: «او هم مژده می‌آورد.»"},{"book":"دوم سموئیل","chapter":"18","verse":"27","text":"دیدبان گفت: «اولی شبیه اخیمعص پسر صادوق است.» پادشاه گفت: «او مرد خوبی است؛ بی‌شک خبر خوشی می‌آورد.»"},{"book":"دوم سموئیل","chapter":"18","verse":"28","text":"اخیمعص به پادشاه نزدیک شد و پس از سلام و درود او را تعظیم کرده، گفت: «سپاس بر خداوند، خدایت که تو را بر دشمنانت پیروزی بخشید.»"},{"book":"دوم سموئیل","chapter":"18","verse":"29","text":"پادشاه پرسید: «از ابشالوم جوان چه خبر؟ حالش خوب است؟» اخیمعص جواب داد: «وقتی یوآب به من گفت که به خدمت شما بیایم، صدای داد و فریاد بلند بود و من نتوانستم بفهمم چه اتفاقی افتاده است.»"},{"book":"دوم سموئیل","chapter":"18","verse":"30","text":"پادشاه به او گفت: «کنار بایست و منتظر باش.» پس اخیمعص به کناری رفته در آنجا ایستاد."},{"book":"دوم سموئیل","chapter":"18","verse":"31","text":"سپس آن غلام سودانی رسید و گفت: «من برای پادشاه خبری خوش دارم. خداوند امروز شما را از شر دشمنانتان نجات داده است.»"},{"book":"دوم سموئیل","chapter":"18","verse":"32","text":"پادشاه پرسید: «از ابشالوم جوان چه خبر؟ آیا سالم است؟»"},{"book":"دوم سموئیل","chapter":"18","verse":"33","text":"غم وجود پادشاه را فرا گرفت. او در حالی که به اتاق خود که بالای دروازه قرار داشت می‌رفت، با صدای بلند گریه می‌کرد و می‌گفت: «ای پسرم ابشالوم، ای پسرم ابشالوم! کاش من به جای تو می‌مردم! ای ابشالوم، پسرم، پسرم!»"}]}