{"data":[{"book":"دوم سموئیل","chapter":"5","verse":"1","text":"نمایندگان تمام قبایل اسرائیل به حبرون نزد داوود آمدند و به او گفتند: «ما از گوشت و استخوان تو هستیم."},{"book":"دوم سموئیل","chapter":"5","verse":"2","text":"حتی زمانی که شائول بر ما حکومت می‌کرد، سپاهیان ما را تو به جنگ می‌بردی و به سلامت بازمی‌گرداندی. و خداوند به تو گفت که تو باید شبان و رهبر قوم او باشی.»"},{"book":"دوم سموئیل","chapter":"5","verse":"3","text":"پس در حبرون، داوود در حضور خداوند با بزرگان اسرائیل عهد بست و آنها او را به عنوان پادشاه اسرائیل انتخاب کردند."},{"book":"دوم سموئیل","chapter":"5","verse":"4-5","text":"(او پیش از آن، در سن سی سالگی به پادشاهی یهودا برگزیده شده بود و مدت هفت سال و شش ماه بود که در حبرون بر سرزمین یهودا سلطنت می‌کرد. علاوه بر این، مدت سی و سه سال نیز در اورشلیم بر اسرائیل و یهودا حکمرانی کرد. پس داوود روی‌هم‌رفته حدود چهل سال سلطنت کرد.)"},{"book":"دوم سموئیل","chapter":"5","verse":"6","text":"داوود پادشاه و سربازانش به اورشلیم حمله کردند تا با یبوسیان که در آنجا ساکن بودند بجنگند. یبوسیان به داوود گفتند: «هرگز به داخل شهر راه نخواهی یافت. حتی کوران و شلان، می‌توانند تو را از اینجا بیرون کنند.» آنها خیال می‌کردند در قلعهٔ خود در امان هستند."},{"book":"دوم سموئیل","chapter":"5","verse":"7","text":"(اما داوود و سربازانش آنها را شکست داده، قلعهٔ صهیون را گرفتند. این قلعه امروز به «شهر داوود» معروف است.)"},{"book":"دوم سموئیل","chapter":"5","verse":"8","text":"وقتی پیغام توهین‌آمیز مدافعان شهر اورشلیم به داوود رسید، او به نیروهای خود این دستور را داد: «از مجرای قنات وارد شهر شوید و این یبوسیان شل و کور را که دشمن من هستند، نابود کنید.» (به این دلیل است که می‌گویند: «کور و شل وارد کاخ نخواهند شد.»)"},{"book":"دوم سموئیل","chapter":"5","verse":"9","text":"پس داوود در قلعهٔ صهیون ساکن شده، آن را «شهر داوود» نامید. سپس از مِلو واقع در بخش قدیمی شهر، شروع کرده، به طرف مرکز شهر جدید در شمال، ساختمانهایی ساخت."},{"book":"دوم سموئیل","chapter":"5","verse":"10","text":"به این ترتیب، روز‌به‌روز بر عظمت و قدرت داوود افزوده می‌شد زیرا خداوند، خدای لشکرهای آسمان با او بود."},{"book":"دوم سموئیل","chapter":"5","verse":"11","text":"حیرام، پادشاه صور، قاصدانی نزد داوود فرستاد. همراه این قاصدان، نجاران و بناهایی با چوب درختان سرو نیز فرستاده شدند تا برای داوود کاخی بسازند."},{"book":"دوم سموئیل","chapter":"5","verse":"12","text":"بنابراین، داوود فهمید که خداوند به خاطر قوم خود اسرائیل، او را پادشاه ساخته و سلطنتش را اینچنین برکت داده است."},{"book":"دوم سموئیل","chapter":"5","verse":"13","text":"داوود پس از آنکه از حبرون به اورشلیم رفت، بار دیگر زنان و کنیزان برای خود گرفت و صاحب دختران و پسران دیگری شد."},{"book":"دوم سموئیل","chapter":"5","verse":"14","text":"فرزندانی که برای او در شهر اورشلیم متولد شدند، عبارت بودند از: شموع، شوباب، ناتان، سلیمان،"},{"book":"دوم سموئیل","chapter":"5","verse":"15","text":"یبحار، الیشوع، نافج، یافیع،"},{"book":"دوم سموئیل","chapter":"5","verse":"16","text":"الیشمع، الیاداع و الیفلط."},{"book":"دوم سموئیل","chapter":"5","verse":"17","text":"وقتی فلسطینی‌ها شنیدند داوود پادشاه اسرائیل شده است، تمام نیروهای خود را برای جنگ با او بسیج کردند. اما داوود چون این را شنید به داخل قلعه رفت."},{"book":"دوم سموئیل","chapter":"5","verse":"18","text":"فلسطینی‌ها آمده، در درهٔ رفائیم اردو زدند."},{"book":"دوم سموئیل","chapter":"5","verse":"19","text":"داوود از خداوند سؤال کرد: «اگر به جنگ فلسطینی‌ها بروم، آیا مرا پیروز می‌گردانی؟»"},{"book":"دوم سموئیل","chapter":"5","verse":"20","text":"پس داوود به بعل فراصیم آمد و در آنجا فلسطینی‌ها را شکست داد. داوود گفت: «خداوند بود که دشمنان ما را شکست داد! او چون سیلاب بر آنها خروشید.» به این دلیل است که آن محل بَعَل‌فِراصیم (یعنی «خداوندی که می‌خروشد») نام گرفت."},{"book":"دوم سموئیل","chapter":"5","verse":"21","text":"داوود و سربازان او تعداد زیادی بت که فلسطینی‌ها برجای گذاشته بودند، برداشته، با خود بردند."},{"book":"دوم سموئیل","chapter":"5","verse":"22","text":"اما فلسطینی‌ها بار دیگر بازگشتند و در درهٔ رفائیم اردو زدند."},{"book":"دوم سموئیل","chapter":"5","verse":"23","text":"وقتی داوود از خداوند سؤال کرد، خداوند به او گفت: «از روبرو به آنها حمله نکن، بلکه دور بزن و از میان درختان توت، از پشت سر حمله کن."},{"book":"دوم سموئیل","chapter":"5","verse":"24","text":"وقتی صدای پایی بر سر درختان توت شنیدی، آنگاه حمله را شروع کن. چون این علامت آن است که من پیشاپیش شما حرکت می‌کنم و لشکر فلسطینی‌ها را شکست می‌دهم.»"},{"book":"دوم سموئیل","chapter":"5","verse":"25","text":"پس داوود، چنانکه خداوند به او فرموده بود، عمل کرد و فلسطینی‌ها را از جِبعه تا جازر سرکوب نمود."}]}