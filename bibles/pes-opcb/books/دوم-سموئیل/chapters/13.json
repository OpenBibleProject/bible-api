{"data":[{"book":"دوم سموئیل","chapter":"13","verse":"1","text":"ابشالوم، پسر داوود، خواهر زیبایی داشت به نام تامار. امنون، پسر دیگر داوود که برادر ناتنی تامار بود، سخت دلباختهٔ او شد."},{"book":"دوم سموئیل","chapter":"13","verse":"2","text":"امنون چنان خاطرخواه خواهرش شده بود که از عشق او بیمار شد. او دسترسی به تامار نداشت، زیرا تامار چون باکره بود حق نداشت با مردان معاشرت کند."},{"book":"دوم سموئیل","chapter":"13","verse":"3","text":"ولی امنون رفیقی حیله‌گر داشت به نام یوناداب. یوناداب پسر شمعی و برادرزادهٔ داوود بود."},{"book":"دوم سموئیل","chapter":"13","verse":"4","text":"روزی یوناداب به امنون گفت: «ای پسر پادشاه چرا روز‌به‌روز لاغرتر می‌شوی؟ به من بگو چه شده است؟»"},{"book":"دوم سموئیل","chapter":"13","verse":"5","text":"یوناداب گفت: «در بسترت دراز بکش و خودت را به مریضی بزن. وقتی پدرت به عیادتت بیاید، به او بگو که تامار را بفرستد تا برایت خوراکی تهیه کند. بگو که اگر از دست تامار غذا بخوری خوب می‌شوی.»"},{"book":"دوم سموئیل","chapter":"13","verse":"6","text":"پس اَمنون خوابید و خود را به مریضی زد. وقتی پادشاه به عیادتش آمد، اَمنون به او گفت: «دلم می‌خواهد خواهرم تامار بیاید و دو قرص نان در حضور من بپزد تا از دست او بخورم.»"},{"book":"دوم سموئیل","chapter":"13","verse":"7","text":"داوود قبول کرد و برای تامار پیغام فرستاد که پیش امنون برود و برای او خوراکی تهیه کند."},{"book":"دوم سموئیل","chapter":"13","verse":"8","text":"تامار به خانهٔ امنون رفت و او بر بستر خوابیده بود. تامار مقداری خمیر تهیه کرد و برای او نان پخت."},{"book":"دوم سموئیل","chapter":"13","verse":"9","text":"اما وقتی سینی خوراک را پیش امنون گذاشت، او نخورد و به نوکرانش گفت: «همه از اینجا بیرون بروید.» پس همه بیرون رفتند."},{"book":"دوم سموئیل","chapter":"13","verse":"10","text":"بعد به تامار گفت: «دوباره خوراک را به اتاق خواب بیاور و آن را به من بده.» تامار خوراک را پیش او برد."},{"book":"دوم سموئیل","chapter":"13","verse":"11","text":"ولی همین که آن را پیش او گذاشت، امنون او را گرفته، گفت: «خواهر عزیزم، بیا با من بخواب!»"},{"book":"دوم سموئیل","chapter":"13","verse":"12","text":"تامار گفت: «امنون، این کار را نکن! نباید در اسرائیل چنین فاجعه‌ای به بار بیاوری."},{"book":"دوم سموئیل","chapter":"13","verse":"13","text":"من این رسوایی‌ام را کجا ببرم؟ و تو در اسرائیل انگشت‌نما خواهی شد. تمنا می‌کنم فقط به پادشاه بگو و من مطمئنم اجازه خواهد داد تا با من ازدواج کنی.»"},{"book":"دوم سموئیل","chapter":"13","verse":"14","text":"ولی گوش امنون بدهکار نبود، و چون از تامار قویتر بود، به زور به او تجاوز کرد."},{"book":"دوم سموئیل","chapter":"13","verse":"15","text":"بعد ناگهان عشق امنون به نفرت تبدیل شد و شدت نفرتش بیش از عشقی بود که قبلاً به او داشت. او به تامار گفت: «از اینجا برو بیرون!»"},{"book":"دوم سموئیل","chapter":"13","verse":"16","text":"تامار با التماس گفت: «این کار را نکن، چون بیرون راندن من بدتر از آن عملی است که با من کردی.»"},{"book":"دوم سموئیل","chapter":"13","verse":"17-18","text":"او نوکرش را صدا زده، گفت: «این دختر را از اینجا بیرون کن و در را پشت سرش ببند.» پس آن نوکر او را بیرون کرد."},{"book":"دوم سموئیل","chapter":"13","verse":"19","text":"اما تامار لباس رنگارنگ خود را پاره کرد، خاکستر بر سر خود ریخته، دستهایش را روی سرش گذاشت و گریه‌کنان از آنجا دور شد."},{"book":"دوم سموئیل","chapter":"13","verse":"20","text":"وقتی برادرش ابشالوم او را دید، پرسید: «ببینم، آیا برادرت امنون با تو بوده است؟ ای خواهرم، ساکت باش. او برادر توست. ناراحت نباش.» پس تامار در خانهٔ برادرش ابشالوم گوشه‌گیر شد."},{"book":"دوم سموئیل","chapter":"13","verse":"21","text":"وقتی این خبر به گوش داوود پادشاه رسید، بی‌اندازه خشمگین شد."},{"book":"دوم سموئیل","chapter":"13","verse":"22","text":"اما ابشالوم به سبب این عمل زشت از امنون کینه به دل داشت و دربارهٔ این موضوع با او هیچ سخن نمی‌گفت."},{"book":"دوم سموئیل","chapter":"13","verse":"23","text":"دو سال بعد، وقتی ابشالوم در بعل حاصور واقع در افرایم گوسفندان خود را پشم می‌برید، جشنی ترتیب داد و تمام پسران پادشاه را دعوت کرد."},{"book":"دوم سموئیل","chapter":"13","verse":"24","text":"ابشالوم پیش داوود پادشاه رفته، گفت: «جشنی به مناسبت پشم بری گوسفندانم ترتیب داده‌ام، تقاضا دارم همراه درباریان به این جشن تشریف بیاورید.»"},{"book":"دوم سموئیل","chapter":"13","verse":"25","text":"ولی پادشاه به ابشالوم گفت: «نه پسرم، اگر همهٔ ما بیاییم برای تو بار سنگینی می‌شویم.»"},{"book":"دوم سموئیل","chapter":"13","verse":"26","text":"ابشالوم گفت: «بسیار خوب، پس اگر شما نمی‌توانید بیایید، برادرم امنون را به جای خودتان بفرستید.»"},{"book":"دوم سموئیل","chapter":"13","verse":"27","text":"ولی ابشالوم آنقدر اصرار کرد تا سرانجام پادشاه با رفتن امنون و سایر پسرانش موافقت نمود."},{"book":"دوم سموئیل","chapter":"13","verse":"28","text":"ابشالوم به افراد خود گفت: «صبر کنید تا امنون مست شود، آنگاه با اشارهٔ من، او را بکشید. نترسید! اینجا فرمانده منم. شجاع باشید!»"},{"book":"دوم سموئیل","chapter":"13","verse":"29","text":"پس افراد ابشالوم، به دستور وی امنون را کشتند. پسران دیگر پادشاه بر قاطران خود سوار شده، فرار کردند."},{"book":"دوم سموئیل","chapter":"13","verse":"30","text":"وقتی ایشان هنوز در راه بازگشت به اورشلیم بودند، به داوود خبر رسید که ابشالوم تمام پسرانش را کشته است."},{"book":"دوم سموئیل","chapter":"13","verse":"31","text":"پادشاه از جا برخاست و لباس خود را پاره کرد و روی خاک نشست. درباریان نیز لباسهای خود را پاره کردند."},{"book":"دوم سموئیل","chapter":"13","verse":"32-33","text":"اما در این بین، یوناداب (پسر شمعی و برادرزادهٔ داوود) وارد شد و گفت: «همه کشته نشده‌اند! فقط امنون به قتل رسیده است. ابشالوم این نقشه را وقتی کشید که امنون به خواهرش تجاوز کرد. خاطرجمع باشید همهٔ پسرانتان نمرده‌اند! فقط امنون مرده است.»"},{"book":"دوم سموئیل","chapter":"13","verse":"34","text":"در این ضمن، ابشالوم فرار کرد."},{"book":"دوم سموئیل","chapter":"13","verse":"35","text":"یوناداب به پادشاه گفت: «ببینید، همان‌طور که گفتم، پسرانتان آمدند.»"},{"book":"دوم سموئیل","chapter":"13","verse":"36","text":"طولی نکشید که همهٔ پسران پادشاه وارد شدند و به تلخی گریستند. پادشاه و درباریان هم با آنها با صدای بلند گریه کردند."},{"book":"دوم سموئیل","chapter":"13","verse":"37-38","text":"اما ابشالوم فرار کرد و به تلمای13‏:37‏و38 تلمای پدر بزرگ مادری ابشالوم بود. (پسر عمیهود) پادشاه جشور پناه برد و سه سال در آنجا ماند. داوود برای پسرش امنون مدت زیادی عزادار بود،"},{"book":"دوم سموئیل","chapter":"13","verse":"39","text":"اما سرانجام از مرگ امنون تسلی یافت و مشتاق دیدار پسرش ابشالوم شد."}]}