{"data":[{"book":"دوم سموئیل","chapter":"17","verse":"1","text":"اخیتوفل به ابشالوم گفت: «دوازده هزار سرباز به من بده تا همین امشب داوود را تعقیب کنم."},{"book":"دوم سموئیل","chapter":"17","verse":"2","text":"حال که او خسته و درمانده است به او حمله می‌کنم تا افرادش پراکنده شوند. آنگاه فقط پادشاه را می‌کشم"},{"book":"دوم سموئیل","chapter":"17","verse":"3","text":"و تمام افرادش را به نزد تو باز می‌گردانم. با کشته شدن پادشاه بدون شک همهٔ همراهانش بدون اینکه آسیبی ببینند نزد تو برخواهند گشت.»"},{"book":"دوم سموئیل","chapter":"17","verse":"4","text":"ابشالوم و همهٔ بزرگان اسرائیل این نقشه را پسندیدند."},{"book":"دوم سموئیل","chapter":"17","verse":"5","text":"ولی ابشالوم گفت: «نظر حوشای ارکی را نیز در این باره بپرسید.»"},{"book":"دوم سموئیل","chapter":"17","verse":"6","text":"وقتی حوشای آمد، ابشالوم نقشهٔ اخیتوفل را برای او تعریف کرد و از او پرسید: «نظر تو چیست؟ آیا با نقشهٔ او موافقی یا طرح دیگری داری؟»"},{"book":"دوم سموئیل","chapter":"17","verse":"7","text":"حوشای جواب داد: «فکر می‌کنم پیشنهادی که این بار اخیتوفل داده خوب نیست."},{"book":"دوم سموئیل","chapter":"17","verse":"8","text":"پدرت و افراد او را خوب می‌شناسی. آنها جنگجویان شجاعی هستند. حال، مانند خرس ماده‌ای که بچه‌هایش را دزدیده باشند خشمگین هستند. پدرت سرباز کهنه‌کار و با تجربه‌ای است و شب در میان سربازان خود نمی‌ماند."},{"book":"دوم سموئیل","chapter":"17","verse":"9","text":"احتمالاً در غاری یا جای دیگری مخفی شده است. کافی است بیرون بیاید و حمله کند و چند نفر از افراد تو را بکشد، آنگاه همه جا شایع می‌شود که پیروان تو سرکوب شده‌اند."},{"book":"دوم سموئیل","chapter":"17","verse":"10","text":"آنگاه شجاعترین افرادت، حتی اگر دل شیر هم داشته باشند، از ترس روحیهٔ خود را خواهند باخت. چون تمام اسرائیلی‌ها می‌دانند که پدرت چه مرد جنگاوری است و سربازانش چقدر شجاع هستند."},{"book":"دوم سموئیل","chapter":"17","verse":"11","text":"پس پیشنهاد من این است که تمام سربازان اسرائیل را از سراسر کشور، یعنی از دان تا بئرشبع، جمع کنی تا نیروی بزرگی داشته باشی، و خودت هم شخصاً فرماندهی آنها را به عهده بگیری."},{"book":"دوم سموئیل","chapter":"17","verse":"12","text":"داوود و افرادش را هر جا باشند، پیدا می‌کنیم و آنها را غافلگیر کرده، همه را از بین می‌بریم تا یک نفرشان هم زنده نماند."},{"book":"دوم سموئیل","chapter":"17","verse":"13","text":"اگر داوود به شهری فرار کند، تمام سپاه اسرائیل که در اختیار تو است دیوارهای شهر را با کمند به نزدیکترین دره سرنگون می‌کنند تا با خاک یکسان شود و سنگی در آن نماند.»"},{"book":"دوم سموئیل","chapter":"17","verse":"14","text":"پس ابشالوم و تمام مردان اسرائیل گفتند: «پیشنهاد حوشای بهتر از پیشنهاد اخیتوفل است.» خداوند ترتیبی داده بود که پیشنهاد خوب اخیتوفل پذیرفته نشود تا به این وسیله ابشالوم را گرفتار مصیبت سازد."},{"book":"دوم سموئیل","chapter":"17","verse":"15","text":"بعد حوشای نظر اخیتوفل و پیشنهادی را که خودش به جای آن کرده بود، به صادوق و اَبیّاتار کاهن گزارش داد."},{"book":"دوم سموئیل","chapter":"17","verse":"16","text":"حوشای به آنها گفت: «زود باشید! داوود را پیدا کنید و به او بگویید که امشب در کنار رود اردن نماند، بلکه هر چه زودتر از رود عبور کند و گرنه او و تمام همراهانش کشته خواهند شد.»"},{"book":"دوم سموئیل","chapter":"17","verse":"17","text":"یوناتان و اخیمعص، برای اینکه دیده نشوند کنار چشمه عین روجل پنهان شده بودند و کنیزی برای ایشان خبر می‌آورد تا آنها نیز خبر را به داوود پادشاه برسانند."},{"book":"دوم سموئیل","chapter":"17","verse":"18","text":"اما وقتی می‌خواستند از عین روجل پیش داوود بروند، پسری آنها را دید و به ابشالوم خبر داد. پس یوناتان و اخیمعص به بحوریم گریختند و شخصی آنها را در چاهی که در حیات خانه‌اش بود پنهان کرد."},{"book":"دوم سموئیل","chapter":"17","verse":"19","text":"زن او سرپوشی روی چاه گذاشت و مقداری حبوبات روی آن ریخت تا کسی از موضوع باخبر نشود."},{"book":"دوم سموئیل","chapter":"17","verse":"20","text":"وقتی افراد ابشالوم آمدند و سراغ اخیمعص و یوناتان را از آن زن گرفتند او گفت: «از رودخانه عبور کردند.» آنها پس از جستجوی زیاد، دست خالی به اورشلیم برگشتند."},{"book":"دوم سموئیل","chapter":"17","verse":"21","text":"بعد از رفتن افراد ابشالوم، اخیمعص و یوناتان از چاه بیرون آمدند و بدون معطلی پیش پادشاه رفتند و گفتند: «زود باشید امشب از رود عبور کنید!» سپس برایش تعریف کردند که چگونه اخیتوفل نقشهٔ کشتن او را کشیده است."},{"book":"دوم سموئیل","chapter":"17","verse":"22","text":"پس داوود و همراهانش شبانه از رود اردن عبور کردند و قبل از سپیدهٔ صبح، همه به آن طرف رسیدند."},{"book":"دوم سموئیل","chapter":"17","verse":"23","text":"وقتی اخیتوفل دید ابشالوم پیشنهاد او را رد کرده است، الاغ خود را پالان کرد و به شهر خود رفت. او به کارهایش سروسامان بخشید و رفت خود را به دار آویخت. مردم جنازهٔ او را در کنار قبر پدرش به خاک سپردند."},{"book":"دوم سموئیل","chapter":"17","verse":"24","text":"طولی نکشید که داوود به محنایم رسید. ابشالوم هم تمام سپاه اسرائیل را بسیج کرد و به آن طرف رود اردن برد."},{"book":"دوم سموئیل","chapter":"17","verse":"25","text":"ابشالوم، عماسا را به جای یوآب به فرماندهی سپاه تعیین کرد. (عماسا پسر خالهٔ یوآب بود. پدرش یترای اسماعیلی و مادرش ابیجایل، دختر ناحاش و خواهر صرویه مادر یوآب بود.)"},{"book":"دوم سموئیل","chapter":"17","verse":"26","text":"ابشالوم و سپاه اسرائیل در سرزمین جلعاد اردو زدند."},{"book":"دوم سموئیل","chapter":"17","verse":"27","text":"وقتی داوود به محنایم رسید، شوبی (پسر ناحاش که از اهالی شهر ربهٔ عمون بود) و ماخیر (پسر عمی‌ئیل از لودبار) و برزلائی جلعادی (از روجلیم) به استقبال او آمدند."},{"book":"دوم سموئیل","chapter":"17","verse":"28-29","text":"آنها برای داوود و همراهانش وسایل خواب و خوراک آوردند، از جمله دیگهای خوراک‌پزی، کاسه‌ها، گندم و آرد جو، غلهٔ برشته، باقلا، عدس، نخود، عسل، کره، پنیر و چند گوسفند. آنها می‌دانستند بعد از این راهپیمایی طولانی در بیابان، بدون شک خسته و گرسنه و تشنه هستند."}]}