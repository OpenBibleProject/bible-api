{"data":[{"book":"دوم سموئیل","chapter":"20","verse":"1","text":"در این وقت مرد آشوبگری به نام شِبَع (پسر بکری بنیامینی) شیپورش را به صدا درآورده، مردم را دور خود جمع کرد و گفت: «ما داوود را نمی‌خواهیم. پسر یسا رهبر ما نیست. ای مردم اسرائیل به خانه‌هایتان بروید.»"},{"book":"دوم سموئیل","chapter":"20","verse":"2","text":"پس همه، غیر از قبیله یهودا، داوود را ترک گفته، به دنبال شبع رفتند. اما مردان یهودا نزد پادشاه خود ماندند و از اردن تا اورشلیم او را همراهی کردند."},{"book":"دوم سموئیل","chapter":"20","verse":"3","text":"وقتی پادشاه به کاخ خود در اورشلیم رسید، دستور داد آن ده کنیزی را که برای نگهداری کاخ در آنجا گذاشته بود، از دیگران جدا کرده، به خانه‌ای که زیر نظر نگهبانان قرار داشت ببرند و هر چه لازم دارند به ایشان بدهند. ولی داوود دیگر هرگز با آنها همبستر نشد. پس آن ده زن تا آخر عمرشان در انزوا ماندند."},{"book":"دوم سموئیل","chapter":"20","verse":"4","text":"بعد از آن، پادشاه به عماسا دستور داد که در عرض سه روز سپاه یهودا را آماده سازد تا نزد او حاضر شوند."},{"book":"دوم سموئیل","chapter":"20","verse":"5","text":"عماسا برای جمع‌آوری سربازان یهودا بیرون رفت، ولی این کار بیش از سه روز طول کشید."},{"book":"دوم سموئیل","chapter":"20","verse":"6","text":"پس داوود به ابیشای گفت: «شبع برای ما از ابشالوم خطرناک‌تر خواهد بود. بنابراین تو افراد مرا برداشته، او را تعقیب کن پیش از اینکه وارد شهر حصارداری شده، از دست ما فرار کند.»"},{"book":"دوم سموئیل","chapter":"20","verse":"7","text":"پس ابیشای با محافظین دربار و یوآب با بهترین سربازان خود از اورشلیم خارج شده، به تعقیب شبع پرداختند."},{"book":"دوم سموئیل","chapter":"20","verse":"8","text":"وقتی آنها به سنگ بزرگی که در جبعون بود رسیدند، عماسا به دیدار آنها رفت. یوآب لباس نظامی پوشیده و خنجری به کمر بسته بود. وقتی پیش می‌آمد تا با عماسا احوالپرسی کند، خنجرش از غلاف به زمین افتاد."},{"book":"دوم سموئیل","chapter":"20","verse":"9","text":"یوآب به عماسا گفت: «برادر، چطوری؟» این را گفت و با دست راستش ریش عماسا را گرفت تا او را ببوسد."},{"book":"دوم سموئیل","chapter":"20","verse":"10","text":"عماسا متوجه خنجری که در دست چپ یوآب بود، نشد. یوآب خنجر را به شکم او فرو کرد و روده‌های او بر زمین ریخت. عماسا جابه‌جا مرد به طوری که یوآب لازم ندید ضربهٔ دیگری به او بزند. یوآب و برادرش او را به همان حال واگذاشته، به تعقیب شبع ادامه دادند."},{"book":"دوم سموئیل","chapter":"20","verse":"11","text":"یکی از سرداران یوآب، به سربازان عماسا گفت: «اگر طرفدار داوود هستید، بیایید و به یوآب ملحق شوید.»"},{"book":"دوم سموئیل","chapter":"20","verse":"12","text":"عماسا در وسط راه غرق در خون افتاده بود. آن سردار وقتی دید عدهٔ زیادی دور جنازهٔ عماسا حلقه زده‌اند و به آن خیره شده‌اند، جسد را از میان راه برداشت و آن را به صحرا برد و پوششی بر آن انداخت."},{"book":"دوم سموئیل","chapter":"20","verse":"13","text":"وقتی جنازهٔ عماسا برداشته شد، همه به دنبال یوآب رفتند تا شبع را تعقیب کنند."},{"book":"دوم سموئیل","chapter":"20","verse":"14","text":"در این میان شبع به نزد تمام قبایل اسرائیل رفت. هنگامی که به شهر آبل واقع در بیت‌معکه رسید، همهٔ افراد طایفهٔ بکری دور او جمع شدند."},{"book":"دوم سموئیل","chapter":"20","verse":"15","text":"نیروهای یوآب نیز به آبل رسیدند و آن شهر را محاصره کردند و در برابر حصار شهر، سنگرهای بلند ساخته، به تخریب حصار پرداختند."},{"book":"دوم سموئیل","chapter":"20","verse":"16","text":"در آن شهر زن حکیمی زندگی می‌کرد. او از داخل شهر فریاد زد: «گوش کنید! گوش کنید! به یوآب بگویید به اینجا بیاید تا با او حرف بزنم.»"},{"book":"دوم سموئیل","chapter":"20","verse":"17","text":"وقتی یوآب به آن زن نزدیک شد، زن پرسید: «آیا تو یوآب هستی؟»"},{"book":"دوم سموئیل","chapter":"20","verse":"18","text":"زن گفت: «از قدیم گفته‌اند: اگر مشکلی دارید به آبل بروید و جوابتان را بگیرید. چون ما همیشه با پندهای حکیمانهٔ خود، مشکل مردم را حل می‌کنیم."},{"book":"دوم سموئیل","chapter":"20","verse":"19","text":"شما می‌خواهید شهر ما را که در اسرائیل شهری قدیمی و صلح‌جو و وفادار است خراب کنید. آیا انصاف است شهری که به خداوند تعلق دارد خراب شود؟»"},{"book":"دوم سموئیل","chapter":"20","verse":"20","text":"یوآب پاسخ داد: «نه، اینطور نیست."},{"book":"دوم سموئیل","chapter":"20","verse":"21","text":"من فقط به دنبال شبع هستم. او از اهالی کوهستان افرایم است و بر ضد داوود پادشاه شورش نموده است. اگر او را به من تسلیم کنید شهر را ترک خواهیم کرد.»"},{"book":"دوم سموئیل","chapter":"20","verse":"22","text":"بعد آن زن پیش اهالی شهر رفت و نقشهٔ خود را با آنان در میان گذاشت. آنها نیز سر شبع را از تنش جدا کردند و پیش پای یوآب انداختند. یوآب شیپور زد و سربازانش را از حمله به شهر بازداشت. سپس ایشان به اورشلیم نزد پادشاه بازگشتند."},{"book":"دوم سموئیل","chapter":"20","verse":"23","text":"یوآب فرماندهٔ سپاه اسرائیل بود و بنایا پسر یهویاداع، فرماندهٔ محافظین دربار20‏:23 بجای «محافظین دربار»، در نسخۀ عبری چنین آمده: «کریتیان و فلیتیان».،"},{"book":"دوم سموئیل","chapter":"20","verse":"24","text":"ادونیرام سرپرست کارهای اجباری، و یهوشافاط وقایع‌نگار بود."},{"book":"دوم سموئیل","chapter":"20","verse":"25","text":"شیوا کاتب بود و صادوق و اَبیّاتار هر دو کاهن بودند."},{"book":"دوم سموئیل","chapter":"20","verse":"26","text":"عیرای یائیری نیز یکی از کاهنان داوود به شمار می‌آمد."}]}