{"data":[{"book":"دوم سموئیل","chapter":"3","verse":"1","text":"این سرآغاز یک جنگ طولانی بین پیروان شائول و افراد داوود بود. داوود روز‌به‌روز نیرومندتر و خاندان شائول روز‌به‌روز ضعیفتر می‌شد."},{"book":"دوم سموئیل","chapter":"3","verse":"2","text":"در مدتی که داوود در حبرون زندگی می‌کرد، صاحب پسرانی شد. پسر اول داوود، امنون از زنش اَخینوعَمِ یِزرِعیلی،"},{"book":"دوم سموئیل","chapter":"3","verse":"3","text":"پسر دوم او کیلاب از زنش اَبیجایِل (بیوهٔ نابال کرملی)، پسر سوم او ابشالوم پسر معکه (دختر تلمای پادشاه جشور)،"},{"book":"دوم سموئیل","chapter":"3","verse":"4","text":"پسر چهارم او ادونیا از حجیت، پسر پنجم او شفطیا از ابیطال"},{"book":"دوم سموئیل","chapter":"3","verse":"5","text":"و پسر ششم او یِتَرعام از زنش عجله بودند."},{"book":"دوم سموئیل","chapter":"3","verse":"6","text":"در زمانی که جنگ بین خاندان شائول و خاندان داوود ادامه داشت، ابنیر خاندان شائول را تقویت می‌نمود."},{"book":"دوم سموئیل","chapter":"3","verse":"7","text":"یک روز ایشبوشت پسر شائول، ابنیر را متهم کرد که با یکی از کنیزان شائول به نام رصفه، دختر اَیه، همبستر شده است."},{"book":"دوم سموئیل","chapter":"3","verse":"8","text":"ابنیر خشمگین شد و فریاد زد: «آیا فکر می‌کنی من به شائول خیانت می‌کنم و از داوود حمایت می‌نمایم؟ پس از آن همه خوبی‌هایی که در حق تو و پدرت کردم و نگذاشتم به چنگ داوود بیفتی، حالا به خاطر این زن به من تهمت می‌زنی؟ آیا این است پاداش من؟"},{"book":"دوم سموئیل","chapter":"3","verse":"9-10","text":"«پس حالا خوب گوش کن. خدا مرا لعنت کند اگر هر چه در قدرت دارم به کار نبرم تا سلطنت را خاندان شائول گرفته به داوود بدهم تا همان‌طور که خداوند وعده داده بود داوود در سراسر اسرائیل و یهودا پادشاه شود.»"},{"book":"دوم سموئیل","chapter":"3","verse":"11","text":"ایشبوشت در جواب ابنیر چیزی نگفت چون از او می‌ترسید."},{"book":"دوم سموئیل","chapter":"3","verse":"12","text":"آنگاه ابنیر قاصدانی را با این پیغام نزد داوود فرستاد: «چه کسی باید بر این سرزمین حکومت کند؟ اگر تو با من عهد دوستی ببندی من تمام مردم اسرائیل را به سوی تو برمی‌گردانم.»"},{"book":"دوم سموئیل","chapter":"3","verse":"13","text":"داوود پاسخ داد: «بسیار خوب، ولی به شرطی با تو عهد می‌بندم که همسرم میکال دختر شائول را با خود نزد من بیاوری.»"},{"book":"دوم سموئیل","chapter":"3","verse":"14","text":"سپس داوود این پیغام را برای ایشبوشت فرستاد: «همسرم میکال را به من پس بده، زیرا او را به قیمت کشتن صد فلسطینی خریده‌ام.»"},{"book":"دوم سموئیل","chapter":"3","verse":"15","text":"پس ایشبوشت، میکال را از شوهرش فلطئیل3‏:15 نگاه کنید به ۱سموئیل ۲۵‏:۴۴. پس گرفت."},{"book":"دوم سموئیل","chapter":"3","verse":"16","text":"فلطئیل گریه‌کنان تا بحوریم به دنبال زنش رفت. در آنجا ابنیر به او گفت: «حالا دیگر برگرد.» فلطئیل هم برگشت."},{"book":"دوم سموئیل","chapter":"3","verse":"17","text":"در ضمن، ابنیر با بزرگان اسرائیل مشورت کرده، گفت: «مدتهاست که می‌خواهید داوود را پادشاه خود بسازید."},{"book":"دوم سموئیل","chapter":"3","verse":"18","text":"حالا وقتش است! زیرا خداوند فرموده است که به‌وسیلۀ داوود قوم خود را از دست فلسطینی‌ها و سایر دشمنانشان نجات خواهد داد.»"},{"book":"دوم سموئیل","chapter":"3","verse":"19","text":"ابنیر با قبیلهٔ بنیامین نیز صحبت کرد. آنگاه به حبرون رفت و توافق‌هایی را که با اسرائیل و قبیلهٔ بنیامین حاصل نموده بود، به داوود گزارش داد."},{"book":"دوم سموئیل","chapter":"3","verse":"20","text":"بیست نفر همراه او بودند و داوود برای ایشان ضیافتی ترتیب داد."},{"book":"دوم سموئیل","chapter":"3","verse":"21","text":"ابنیر به داوود قول داده، گفت: «وقتی برگردم، همهٔ مردم اسرائیل را جمع می‌کنم تا تو را چنانکه خواسته‌ای، به پادشاهی خود انتخاب کنند.» پس داوود او را به سلامت روانه کرد."},{"book":"دوم سموئیل","chapter":"3","verse":"22","text":"به محض رفتن ابنیر، یوآب و عده‌ای از سپاهیان داوود از غارت بازگشتند و غنیمت زیادی با خود آوردند."},{"book":"دوم سموئیل","chapter":"3","verse":"23","text":"وقتی یوآب رسید، به او گفتند که ابنیر، پسر نیر، نزد پادشاه آمده و به سلامت بازگشته است."},{"book":"دوم سموئیل","chapter":"3","verse":"24","text":"پس یوآب با عجله به حضور پادشاه رفت و گفت: «چه کرده‌ای؟ چرا گذاشتی ابنیر سالم برگردد؟"},{"book":"دوم سموئیل","chapter":"3","verse":"25","text":"تو خوب می‌دانی که او برای جاسوسی آمده بود تا از هر چه می‌کنی باخبر شود.»"},{"book":"دوم سموئیل","chapter":"3","verse":"26","text":"پس یوآب چند نفر را به دنبال ابنیر فرستاد تا او را برگردانند. آنها در کنار چشمهٔ سیره به ابنیر رسیدند و او با ایشان برگشت. اما داوود از این جریان خبر نداشت."},{"book":"دوم سموئیل","chapter":"3","verse":"27","text":"وقتی ابنیر به دروازهٔ شهر حبرون رسید، یوآب به بهانهٔ اینکه می‌خواهد با او محرمانه صحبت کند، وی را به کناری برد و خنجر خود را کشیده، به انتقام خون برادرش عسائیل، او را کشت."},{"book":"دوم سموئیل","chapter":"3","verse":"28","text":"داوود چون این را شنید، گفت: «من و قوم من در پیشگاه خداوند از خون ابنیر تا به ابد مبرا هستیم."},{"book":"دوم سموئیل","chapter":"3","verse":"29","text":"خون او به گردن یوآب و خانواده‌اش باشد. عفونت و جذام همیشه دامنگیر نسل او باشد. فرزندانش عقیم شوند و از گرسنگی بمیرند یا با شمشیر کشته شوند.»"},{"book":"دوم سموئیل","chapter":"3","verse":"30","text":"پس بدین ترتیب یوآب و برادرش ابیشای، ابنیر را کشتند چون او برادرشان عسائیل را در جنگ جبعون کشته بود."},{"book":"دوم سموئیل","chapter":"3","verse":"31","text":"داوود به یوآب و همهٔ کسانی که با او بودند دستور داد که لباس خود را پاره کنند و پلاس بپوشند و برای ابنیر عزا بگیرند، و خودش همراه تشییع‌کنندگان جنازه به سر قبر رفت."},{"book":"دوم سموئیل","chapter":"3","verse":"32","text":"ابنیر را در حبرون دفن کردند و پادشاه و همراهانش بر سر قبر او با صدای بلند گریستند."},{"book":"دوم سموئیل","chapter":"3","verse":"33-34","text":"پادشاه این مرثیه را برای ابنیر خواند:"},{"book":"دوم سموئیل","chapter":"3","verse":"35-36","text":"داوود در روز تشییع‌جنازه چیزی نخورده بود و همه از او خواهش می‌کردند که چیزی بخورد. اما داوود قسم خورده، گفت: «خدا مرا بکشد اگر تا غروب آفتاب لب به غذا بزنم.» این عمل داوود بر دل مردم نشست، در واقع تمام کارهای او را مردم می‌پسندیدند."},{"book":"دوم سموئیل","chapter":"3","verse":"37","text":"تمام قوم، یعنی هم اسرائیل و هم یهودا، دانستند که پادشاه در کشتن ابنیر دخالت نداشته است."},{"book":"دوم سموئیل","chapter":"3","verse":"38","text":"داوود به افرادش گفت: «آیا نمی‌دانید که امروز در اسرائیل یک مرد، یک سردار بزرگ، کشته شده است."},{"book":"دوم سموئیل","chapter":"3","verse":"39","text":"هر چند من به پادشاهی برگزیده شده‌ام، ولی نمی‌توانم از عهدهٔ این دو پسر صرویه برآیم. خداوند، عاملان این شرارت را به سزای اعمالشان برساند.»"}]}