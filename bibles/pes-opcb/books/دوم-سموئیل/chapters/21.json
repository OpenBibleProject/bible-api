{"data":[{"book":"دوم سموئیل","chapter":"21","verse":"1","text":"در دوران سلطنت داوود، قحطی شد و این قحطی سه سال طول کشید. داوود به درگاه خداوند دعا کرد و خداوند فرمود: «این قحطی به سبب خطای شائول و خاندان اوست، زیرا آنها جبعونی‌ها را کشتند.»"},{"book":"دوم سموئیل","chapter":"21","verse":"2","text":"پس داوود جبعونی‌ها را احضار نمود. (آنها جزو قوم اسرائیل نبودند، بلکه گروه کوچکی از اموری‌ها بودند. بنی‌اسرائیل قسم خورده بودند که آنها را نکشند؛ اما شائول به دلیل غیرتی که برای اسرائیل و یهودا داشت سعی کرد آنها را نابود کند.)"},{"book":"دوم سموئیل","chapter":"21","verse":"3","text":"داوود از ایشان پرسید: «چطور می‌توانم ظلمی را که در حق شما شده، جبران کنم تا شما قوم خداوند را برکت دهید؟»"},{"book":"دوم سموئیل","chapter":"21","verse":"4","text":"آنها جواب دادند: «ما از خاندان شائول طلا و نقره نمی‌خواهیم. در ضمن راضی هم نیستیم که به خاطر ما کسی از اسرائیلی‌ها کشته شود.»"},{"book":"دوم سموئیل","chapter":"21","verse":"5-6","text":"آنها گفتند: «هفت نفر از پسران شائول را به دست ما بدهید، یعنی پسران مردی را که می‌کوشید ما را از بین ببرد تا از ما کسی در اسرائیل باقی نماند. ما آنها را در حضور خداوند در جِبعه، شهر شائول که پادشاه برگزیدهٔ خداوند بود، به دار می‌آویزیم.»"},{"book":"دوم سموئیل","chapter":"21","verse":"7","text":"داوود به خاطر عهد و پیمانی که در حضور خداوند با یوناتان بسته بود، پسر او مفیبوشت را که نوهٔ شائول بود به دست ایشان نداد."},{"book":"دوم سموئیل","chapter":"21","verse":"8","text":"ولی دو پسر شائول یعنی ارمونی و مفیبوشت را که مادرشان رصفه، دختر اَیه بود، به ایشان داد. همچنین پنج پسر میرب را هم که از دختر شائول، زن عدریئیل پسر برزلای محولاتی به دنیا آمده بودند، به دست آنها سپرد."},{"book":"دوم سموئیل","chapter":"21","verse":"9","text":"جبعونی‌ها آنها را روی کوه در حضور خداوند به دار آویختند. بدین ترتیب، این هفت نفر در آغاز فصل درو جو مردند."},{"book":"دوم سموئیل","chapter":"21","verse":"10","text":"سپس رصفه، کنیز شائول، پلاسی گرفت و آن را روی یک تخته سنگ نزدیک اجساد انداخت و تمام فصل درو در آنجا ماند تا نگذارد پرندگان در روز و درندگان در شب اجساد را بخورند."},{"book":"دوم سموئیل","chapter":"21","verse":"11","text":"وقتی داوود شنید که رصفه، دختر آیَه، مُتعۀ شائول چه کرده است،"},{"book":"دوم سموئیل","chapter":"21","verse":"12-14","text":"ترتیبی داد که استخوانهای مردگان را دفن کنند. در ضمن از مردان یابیش جلعاد خواهش کرد استخوانهای شائول و پسرش یوناتان را برایش بیاورند. (وقتی شائول و یوناتان در جنگی که در کوه جلبوع واقع شد مردند، فلسطینی‌ها جنازه‌های آنها را در میدان شهر بیتْ‌شان به دار آویختند، ولی مردان یابیش جلعاد شبانه رفتند و جنازه‌های آنها را دزدیدند.) پس استخوانهای شائول و یوناتان را نزد داوود آورده، آنها را در قبر قیس، پدر شائول، واقع در صیلع در ملک بنیامین دفن کردند. سرانجام خداوند دعای داوود را مستجاب نمود و قحطی تمام شد."},{"book":"دوم سموئیل","chapter":"21","verse":"15","text":"یک بار وقتی فلسطینی‌ها با اسرائیلی‌ها می‌جنگیدند، داوود و افرادش در بحبوحهٔ جنگ خسته و درمانده شدند."},{"book":"دوم سموئیل","chapter":"21","verse":"16","text":"یک غول فلسطینی به نام یشبی بنوب که وزن نیزهٔ مفرغین او در حدود سه کیلو و نیم بود و زره‌ای نو بر تن داشت، به داوود حمله کرد و نزدیک بود او را بکشد."},{"book":"دوم سموئیل","chapter":"21","verse":"17","text":"ولی ابیشای پسر صرویه به کمک داوود شتافت و آن فلسطینی را کشت."},{"book":"دوم سموئیل","chapter":"21","verse":"18","text":"در جنگی که بعد در جُب با فلسطینی‌ها درگرفت، سبکای حوشاتی یک غول فلسطینی دیگر به نام ساف را کشت."},{"book":"دوم سموئیل","chapter":"21","verse":"19","text":"بار دیگر در همان محل، الحانان برادر جلیات جتی را که چوب نیزه‌اش به کلفتی چوب نساجها بود، کشت."},{"book":"دوم سموئیل","chapter":"21","verse":"20-21","text":"یک بار هم وقتی فلسطینی‌ها در جت با اسرائیلی‌ها می‌جنگیدند، یک غول فلسطینی که در هر دست و پایش شش انگشت داشت، نیروهای اسرائیلی را به ستوه آورد. آنگاه یوناتان، برادرزادهٔ داوود که پسر شمعا بود، او را کشت."},{"book":"دوم سموئیل","chapter":"21","verse":"22","text":"این چهار مرد که به دست داوود و سربازان او کشته شدند از نسل غول‌پیکران جت بودند."}]}