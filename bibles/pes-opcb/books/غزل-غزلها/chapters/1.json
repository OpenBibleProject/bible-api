{"data":[{"book":"غزل غزلها","chapter":"1","verse":"1","text":"غزل غزلهای سلیمان."},{"book":"غزل غزلها","chapter":"1","verse":"2","text":"مرا با لبانت ببوس، زیرا عشق تو دلپذیرتر از شراب است."},{"book":"غزل غزلها","chapter":"1","verse":"3","text":"تو خوشبو هستی و نامت رایحهٔ عطرهای دل‌انگیز را به خاطر می‌آورد؛ عجیب نیست که دختران شیفتهٔ تو می‌شوند."},{"book":"غزل غزلها","chapter":"1","verse":"4","text":"مرا با خود بِبَر، بیا تا از اینجا دور شویم. پادشاه مرا به حجلۀ خود ببرد."},{"book":"غزل غزلها","chapter":"1","verse":"5","text":"ای دختران اورشلیم، من سیاه اما زیبا هستم، همچون چادرهای قیدار و خیمه‌های سلیمان."},{"book":"غزل غزلها","chapter":"1","verse":"6","text":"به من که سیاه هستم اینچنین خیره مشوید، زیرا آفتاب مرا سوزانیده است. برادرانم بر من خشمگین شده مرا فرستادند تا در زیر آفتاب سوزان از تاکستانها نگاهبانی کنم، و من نتوانستم از تاکستان خود مراقبت نمایم."},{"book":"غزل غزلها","chapter":"1","verse":"7","text":"ای محبوب من، به من بگو امروز گله‌ات را کجا می‌چرانی؟ هنگام ظهر گوسفندانت را کجا می‌خوابانی؟ چرا برای یافت تو، در میان گله‌های دوستانت سرگردان شوم؟"},{"book":"غزل غزلها","chapter":"1","verse":"8","text":"ای زیباترین زن دنیا، اگر نمی‌دانی، رد گله‌ها را بگیر و به سوی خیمه‌های چوپانان بیا و در آنجا بزغاله‌هایت را بچران."},{"book":"غزل غزلها","chapter":"1","verse":"9","text":"ای محبوبهٔ من، تو همچون مادیان ارابهٔ فرعون، زیبا هستی."},{"book":"غزل غزلها","chapter":"1","verse":"10","text":"گونه‌هایت با گوشواره‌هایت چه زیباست، گردنت با جواهراتش چه دلرباست."},{"book":"غزل غزلها","chapter":"1","verse":"11","text":"ما برایت گوشواره‌های طلا با آویزه‌های نقره خواهیم ساخت."},{"book":"غزل غزلها","chapter":"1","verse":"12","text":"آنگاه که پادشاه بر سفرۀ خویش نشسته بود، اتاق از رایحۀ عطر من پر شد."},{"book":"غزل غزلها","chapter":"1","verse":"13","text":"محبوب من که در سینه‌هایم آرمیده، رایحه‌ای چون مُر خوشبو دارد."},{"book":"غزل غزلها","chapter":"1","verse":"14","text":"محبوب من مانند شکوفه‌های حنا است که در باغهای عِین جِدی می‌رویند."},{"book":"غزل غزلها","chapter":"1","verse":"15","text":"تو چه زیبایی، ای محبوبهٔ من! چشمانت به زیبایی و لطافت کبوتران است."},{"book":"غزل غزلها","chapter":"1","verse":"16","text":"ای محبوب من، تو چه جذاب و دوست داشتنی هستی! سبزه‌زارها بستر ما هستند"},{"book":"غزل غزلها","chapter":"1","verse":"17","text":"و درختان سرو و صنوبر بر ما سایه می‌افکنند."}]}