{"data":[{"book":"غزل غزلها","chapter":"3","verse":"1","text":"شب هنگام در بستر خویش او را که جانم دوستش دارد به خواب دیدم: به دنبال او می‌گشتم، اما او را نمی‌یافتم."},{"book":"غزل غزلها","chapter":"3","verse":"2","text":"پس به خود گفتم: «برمی‌خیزم و در کوچه‌ها و میدانهای شهر محبوب جانم را جستجو خواهم کرد.» پس همه جا را گشتم اما او را نیافتم!"},{"book":"غزل غزلها","chapter":"3","verse":"3","text":"شبگردهای شهر مرا دیدند و من از آنان پرسیدم: «آیا او را که جانم دوستش دارد دیده‌اید؟»"},{"book":"غزل غزلها","chapter":"3","verse":"4","text":"هنوز از ایشان چندان دور نشده بودم که محبوبم را یافتم. او را گرفتم و رها نکردم تا به خانهٔ مادرم آوردم."},{"book":"غزل غزلها","chapter":"3","verse":"5","text":"ای دختران اورشلیم، شما را به غزالها و آهوان صحرا قسم می‌دهم که مزاحم عشق ما نشوید."},{"book":"غزل غزلها","chapter":"3","verse":"6","text":"این کیست که مثل ستون دود از بیابان پیداست و بوی خوش مُر و کندر و عطرهایی که تاجران می‌فروشند به اطراف می‌افشاند؟"},{"book":"غزل غزلها","chapter":"3","verse":"7","text":"نگاه کنید! این تخت روان سلیمان است که شصت نفر از نیرومندترین سپاهیان اسرائیل آن را همراهی می‌کنند."},{"book":"غزل غزلها","chapter":"3","verse":"8","text":"همهٔ آنان شمشیر زنانی ماهر و جنگاورانی کارآزموده‌اند. هر یک شمشیری بر کمر بسته‌اند تا در برابر حمله‌های شبانه از پادشاه دفاع کنند."},{"book":"غزل غزلها","chapter":"3","verse":"9","text":"تخت روان سلیمان پادشاه از چوب لبنان ساخته شده است."},{"book":"غزل غزلها","chapter":"3","verse":"10","text":"ستونهایش از نقره و سایبانش از طلاست. پشتی آن از پارچهٔ ارغوان است که به دست دختران اورشلیم، به نشانهٔ محبتشان دوخته شده است."},{"book":"غزل غزلها","chapter":"3","verse":"11","text":"ای دختران اورشلیم، بیرون بیایید و سلیمان پادشاه را ببینید، او را با تاجی که مادرش در روز شاد عروسی‌اش بر سر وی نهاد، تماشا کنید."}]}