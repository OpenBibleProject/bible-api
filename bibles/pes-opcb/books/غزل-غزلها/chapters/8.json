{"data":[{"book":"غزل غزلها","chapter":"8","verse":"1","text":"ای کاش تو برادر من بودی که از سینۀ مادرم شیر خورده است. آنگاه هر جا تو را می‌دیدم می‌توانستم تو را ببوسم، بدون آنکه رسوا شوم."},{"book":"غزل غزلها","chapter":"8","verse":"2","text":"دستت را می‌گرفتم و تو را به خانهٔ مادرم که مرا بزرگ کرده، می‌بردم. در آنجا شراب خوش طعم و عصارهٔ انار خود را به تو می‌دادم تا بنوشی."},{"book":"غزل غزلها","chapter":"8","verse":"3","text":"دست چپ تو زیر سر من می‌بود و دست راستت مرا در آغوش می‌کشید."},{"book":"غزل غزلها","chapter":"8","verse":"4","text":"ای دختران اورشلیم، شما را قسم می‌دهم که مزاحم عشق ما نشوید."},{"book":"غزل غزلها","chapter":"8","verse":"5","text":"این کیست که بر محبوب خود تکیه کرده و از صحرا می‌آید؟"},{"book":"غزل غزلها","chapter":"8","verse":"6","text":"عشق مرا در دل خود مهر کن و مرا چون حلقهٔ طلا بر بازویت ببند تا همیشه با تو باشم. عشق مانند مرگ قدرتمند است و شعله‌اش همچون شعله‌های پرقدرت آتش با بی‌رحمی می‌سوزاند و نابود می‌کند."},{"book":"غزل غزلها","chapter":"8","verse":"7","text":"آبهای بسیار نمی‌توانند شعلهٔ عشق را خاموش کنند و سیلابها قادر نیستند آن را فرو نشانند. هر که بکوشد با ثروتش عشق را بچنگ آورد، جز خفت و خواری چیزی عایدش نخواهد شد."},{"book":"غزل غزلها","chapter":"8","verse":"8","text":"خواهر کوچکی داریم که سینه‌هایش هنوز بزرگ نشده‌اند. اگر کسی به خواستگاری او بیاید چه خواهیم کرد؟"},{"book":"غزل غزلها","chapter":"8","verse":"9","text":"اگر او دیوار می‌بود بر او برجهای نقره می‌ساختیم و اگر در می‌بود با روکشی از چوب سرو او را می‌پوشاندیم."},{"book":"غزل غزلها","chapter":"8","verse":"10","text":"من دیوارم و سینه‌هایم برجهای آن. من دل از محبوب خود ربوده‌ام."},{"book":"غزل غزلها","chapter":"8","verse":"11","text":"سلیمان در بعل هامون تاکستانی داشت و آن را به کشاورزان اجاره داد که هر یک، هزار سکه به او بدهند."},{"book":"غزل غزلها","chapter":"8","verse":"12","text":"اما ای سلیمان، من تاکستان خود را به تو می‌دهم، هزار سکهٔ آن مال توست و دویست سکه مال کسانی که از آن نگهداری می‌کنند."},{"book":"غزل غزلها","chapter":"8","verse":"13","text":"ای محبوبهٔ من، بگذار صدایت را از باغ بشنوم، دوستانم منتظرند تا صدایت را بشنوند."},{"book":"غزل غزلها","chapter":"8","verse":"14","text":"نزد من بیا ای محبوب من، همچون غزال و بچه آهو بر کوههای عطرآگین، به سوی من بیا."}]}