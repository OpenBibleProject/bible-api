{"data":[{"book":"غزل غزلها","chapter":"7","verse":"1","text":"ای شاهزادهٔ من، پاهای تو در صندل، چه زیباست. انحنای رانهایت همچون جواهراتی است که به دست هنرمندان ماهر تراش داده شده باشند."},{"book":"غزل غزلها","chapter":"7","verse":"2","text":"ناف تو مانند جامی است که پر از شراب گوارا باشد. کمر تو همچون خرمن گندمی است که سوسنها احاطه‌اش کرده باشند."},{"book":"غزل غزلها","chapter":"7","verse":"3","text":"سینه‌هایت مثل بچه غزالهای دوقلو هستند."},{"book":"غزل غزلها","chapter":"7","verse":"4","text":"گردنت مثل برجی از عاج است و چشمانت مانند آب زلال برکه‌های حشبون نزد دروازهٔ بیت ربیم. بینی تو به زیبایی برج لبنان است که بر سر راه دمشق می‌باشد."},{"book":"غزل غزلها","chapter":"7","verse":"5","text":"سرت مانند کوه کَرمَل افراشته است و گیسوانت به لطافت اطلس‌اند، و حلقه‌های موهایت پادشاهان را اسیر خود می‌سازند."},{"book":"غزل غزلها","chapter":"7","verse":"6","text":"تو چه زیبایی، ای محبوبهٔ من؛ تو چه شیرین و چه دلپسندی!"},{"book":"غزل غزلها","chapter":"7","verse":"7","text":"مانند درخت نخل، بلند قامتی و سینه‌هایت همچون خوشه‌های خرماست."},{"book":"غزل غزلها","chapter":"7","verse":"8","text":"به خود گفتم: «از این درخت نخل بالا خواهم رفت و شاخه‌هایش را خواهم گرفت.» سینه‌هایت مانند خوشه‌های انگور است و نفس تو بوی دل‌انگیز سیب می‌دهد؛"},{"book":"غزل غزلها","chapter":"7","verse":"9","text":"بوسه‌هایت چون گواراترین شرابها است."},{"book":"غزل غزلها","chapter":"7","verse":"10","text":"من از آن محبوبم هستم و محبوبم مشتاق من است."},{"book":"غزل غزلها","chapter":"7","verse":"11","text":"ای محبوب من، بیا تا به دشتها برویم؛ شب را در دهکده‌ای به سر بریم،"},{"book":"غزل غزلها","chapter":"7","verse":"12","text":"و صبح زود برخاسته، به میان تاکستانها برویم تا ببینیم که آیا درختان انگور گل کرده و گلهایشان شکفته‌اند؟ ببینیم درختان انار شکوفه کرده‌اند؟ در آنجا من عشق خود را به تو تقدیم خواهم کرد."},{"book":"غزل غزلها","chapter":"7","verse":"13","text":"مهر گیاهها رایحهٔ خود را پخش می‌کنند و نزدیک درهای ما همه نوع میوهٔ خوش طمع وجود دارد. من همه نوع لذت نو و کهنه برای تو، ای محبوب من، ذخیره کرده‌ام."}]}