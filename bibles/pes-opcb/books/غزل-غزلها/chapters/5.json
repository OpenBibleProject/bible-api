{"data":[{"book":"غزل غزلها","chapter":"5","verse":"1","text":"ای محبوبهٔ من وای عروس من، من به باغ خود آمده‌ام! مُر و عطرهایم را جمع می‌کنم، عسل خود را می‌خورم و شیر و شرابم را می‌نوشم."},{"book":"غزل غزلها","chapter":"5","verse":"2","text":"می‌خوابم، اما دلم آرام ندارد. صدای محبوبم را می‌شنوم که بر در کوبیده، می‌گوید: «باز کن ای محبوبهٔ من و ای دلدار من، ای کبوتر من که در تو عیبی نیست. سرم از ژالهٔ شبانگاهی خیس شده و شبنم بر موهایم نشسته است.»"},{"book":"غزل غزلها","chapter":"5","verse":"3","text":"ولی من لباسم را از تن درآورده‌ام، چگونه می‌توانم دوباره آن را بپوشم؟ پاهایم را شسته‌ام، چگونه می‌توانم آنها را دوباره کثیف کنم؟"},{"book":"غزل غزلها","chapter":"5","verse":"4","text":"محبوبم دستش را از سوراخ در داخل کرده و می‌کوشد در را باز کند. دلم برای او به شدت می‌تپد."},{"book":"غزل غزلها","chapter":"5","verse":"5","text":"برمی‌خیزم تا در را به روی او بگشایم. وقتی دست بر قفل می‌نهم، انگشتانم به عطر مُر آغشته می‌گردد."},{"book":"غزل غزلها","chapter":"5","verse":"6","text":"در را برای محبوبم باز می‌کنم، ولی او رفته است. چقدر دلم می‌خواهد باز صدایش را بشنوم! دنبالش می‌گردم، اما او را در هیچ جا نمی‌یابم. صدایش می‌کنم، ولی جوابی نمی‌شنوم."},{"book":"غزل غزلها","chapter":"5","verse":"7","text":"شبگردهای شهر مرا می‌یابند و می‌زنند و مجروحم می‌کنند. نگهبانان حصار ردای مرا از من می‌گیرند."},{"book":"غزل غزلها","chapter":"5","verse":"8","text":"ای دختران اورشلیم، شما را قسم می‌دهم که اگر محبوب مرا یافتید به او بگویید که من از عشق او بیمارم."},{"book":"غزل غزلها","chapter":"5","verse":"9","text":"ای زیباترین زنان، مگر محبوب تو چه برتری بر دیگران دارد که ما را اینچنین قسم می‌دهی؟"},{"book":"غزل غزلها","chapter":"5","verse":"10","text":"محبوب من سفیدرو و زیباست. او در میان ده هزار همتایی ندارد."},{"book":"غزل غزلها","chapter":"5","verse":"11","text":"سر او با موهای مواج سیاه رنگش، با ارزشتر از طلای ناب است."},{"book":"غزل غزلها","chapter":"5","verse":"12","text":"چشمانش به لطافت کبوترانی است که کنار نهرهای آب نشسته‌اند و گویی خود را در شیر شسته‌اند."},{"book":"غزل غزلها","chapter":"5","verse":"13","text":"گونه‌هایش مانند گلزارها، معطر هستند. لبانش مثل سوسنهایی است که از آنها عطر مُر می‌چکد."},{"book":"غزل غزلها","chapter":"5","verse":"14","text":"دستهایش همچون طلایی است که با یاقوت آراسته شده باشند. پیکرش عاج شفاف گوهرنشان است."},{"book":"غزل غزلها","chapter":"5","verse":"15","text":"ساقهایش چون ستونهای مرمر است که در پایه‌های طلایی نشانده شده باشند. سیمای او همچون سروهای لبنان بی‌همتاست."},{"book":"غزل غزلها","chapter":"5","verse":"16","text":"دهانش شیرین است و وجودش دوست داشتنی. ای دختران اورشلیم، این است محبوب و یار من."}]}