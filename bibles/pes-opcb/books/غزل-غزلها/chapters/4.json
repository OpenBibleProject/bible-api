{"data":[{"book":"غزل غزلها","chapter":"4","verse":"1","text":"تو چه زیبایی، ای محبوبهٔ من! چشمانت از پشت روبند به زیبایی و لطافت کبوتران است. گیسوان مواج تو مانند گلهٔ بزهاست که از کوه جلعاد سرازیر می‌شوند."},{"book":"غزل غزلها","chapter":"4","verse":"2","text":"دندانهای تو به سفیدی گوسفندانی هستند که به تازگی پشمشان را چیده و آنها را شسته باشند؛ هر کدام جفت خویش را دارد و هیچ‌کدام تنها نیست."},{"book":"غزل غزلها","chapter":"4","verse":"3","text":"لبانت سرخ و دهانت زیباست. گونه‌هایت از پشت روبند همانند دو نیمهٔ انار است."},{"book":"غزل غزلها","chapter":"4","verse":"4","text":"گردنت به گردی برج داوود است و زینت گردنت مانند هزار سپر سربازانی است که دور تا دور برج را محاصره کرده‌اند."},{"book":"غزل غزلها","chapter":"4","verse":"5","text":"سینه‌هایت مثل بچه غزالهای دو قلویی هستند که در میان سوسنها می‌چرند."},{"book":"غزل غزلها","chapter":"4","verse":"6","text":"پیش از آنکه آفتاب طلوع کند و سایه‌ها بگریزند، من به کوه مُر و تپهٔ کندر خواهم رفت."},{"book":"غزل غزلها","chapter":"4","verse":"7","text":"تو چه زیبایی، ای محبوبهٔ من! در تو هیچ نقصی نیست."},{"book":"غزل غزلها","chapter":"4","verse":"8","text":"ای عروس من، با من بیا. از بلندیهای لبنان، از قلۀ اَمانه و از فراز سنیر و حرمون، جایی که شیران و پلنگان لانه دارند، به زیر بیا."},{"book":"غزل غزلها","chapter":"4","verse":"9","text":"ای محبوبهٔ من و ای عروس من، تو با یک نگاهت دلم را ربودی و با یک حلقهٔ گردنبندت مرا در بند کشیدی."},{"book":"غزل غزلها","chapter":"4","verse":"10","text":"ای محبوبهٔ من و ای عروس من، چه گواراست عشق تو! عشق تو دلپذیرتر از شراب است و خوشبوتر از تمامی عطرها."},{"book":"غزل غزلها","chapter":"4","verse":"11","text":"از لبان تو عسل می‌چکد و در زیر زبانت شیر و عسل نهفته است. بوی لباس تو همچون رایحهٔ دل‌انگیز درختان لبنان است."},{"book":"غزل غزلها","chapter":"4","verse":"12","text":"ای محبوبهٔ من و ای عروس من، تو مانند باغی بسته، و همچون چشمه‌ای دست نیافتنی، تنها از آن من هستی."},{"book":"غزل غزلها","chapter":"4","verse":"13-14","text":"تو مثل بوستان زیبای انار هستی که در آن میوه‌های خوش طعم به ثمر می‌رسند. در تو سنبل و حنا، زعفران و نیشکر، دارچین و گیاهان معطری چون مُر و عود می‌رویند."},{"book":"غزل غزلها","chapter":"4","verse":"15","text":"تو مانند چشمه‌ساری هستی که باغها را سیراب می‌کند و همچون آب روانی هستی که از کوههای لبنان جاری می‌شود."},{"book":"غزل غزلها","chapter":"4","verse":"16","text":"ای نسیم شمال، و ای باد جنوب، برخیزید! برخیزید و بر من که باغ محبوبم هستم بوزید تا بوی خوش من همه جا پراکنده شود. بگذارید او به باغ خود بیاید و از میوه‌های خوش طعم آن بخورد."}]}