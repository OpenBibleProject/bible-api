{"data":[{"book":"غزل غزلها","chapter":"2","verse":"1","text":"من نرگسِ شارون و سوسن وادیها هستم."},{"book":"غزل غزلها","chapter":"2","verse":"2","text":"آری، محبوبهٔ من در میان زنان همچون سوسنی است در میان خارها."},{"book":"غزل غزلها","chapter":"2","verse":"3","text":"محبوب من در میان مردان مانند درخت سیبی است در میان درختان جنگلی. در زیر سایه‌اش می‌نشینم، و میوه‌اش کامم را شیرین می‌سازد."},{"book":"غزل غزلها","chapter":"2","verse":"4","text":"او مرا به تالار ضیافتش آورد و به همه نشان داد که چقدر مرا دوست دارد."},{"book":"غزل غزلها","chapter":"2","verse":"5","text":"مرا با کشمش تقویت دهید، و جانم را با سیب تازه کنید، زیرا من از عشق او بیمارم."},{"book":"غزل غزلها","chapter":"2","verse":"6","text":"دست چپ او زیر سر من است و دست راستش مرا در آغوش می‌کشد."},{"book":"غزل غزلها","chapter":"2","verse":"7","text":"ای دختران اورشلیم، شما را به غزالها و آهوان صحرا قسم می‌دهم که مزاحم عشق ما نشوید."},{"book":"غزل غزلها","chapter":"2","verse":"8","text":"گوش کنید! این محبوب من است که دوان‌دوان از کوهها و تپه‌ها می‌آید."},{"book":"غزل غزلها","chapter":"2","verse":"9","text":"محبوب من همچون غزال و بچه آهو است. او پشت دیوار ما از پنجره نگاه می‌کند."},{"book":"غزل غزلها","chapter":"2","verse":"10","text":"محبوبم به من گفت: «ای محبوبهٔ من، ای زیبای من، برخیز و بیا."},{"book":"غزل غزلها","chapter":"2","verse":"11","text":"زمستان گذشته است. فصل باران تمام شده و رفته است."},{"book":"غزل غزلها","chapter":"2","verse":"12","text":"گلها شکفته و زمان نغمه سرایی فرا رسیده است. صدای پرندگان در ولایت ما به گوش می‌رسد."},{"book":"غزل غزلها","chapter":"2","verse":"13","text":"درخت انجیر نوبر خود را داده و هوا از رایحهٔ تاکهای نوشکفته، عطرآگین گشته است. ای محبوبهٔ من، ای زیبای من، برخیز و بیا.»"},{"book":"غزل غزلها","chapter":"2","verse":"14","text":"ای کبوتر من که در شکاف صخره‌ها و پشت سنگها پنهان هستی، بگذار صدای شیرین تو را بشنوم و صورت زیبایت را ببینم."},{"book":"غزل غزلها","chapter":"2","verse":"15","text":"روباهان کوچک را که تاکستانها را خراب می‌کنند بگیرید، چون تاکستان ما شکوفه کرده است."},{"book":"غزل غزلها","chapter":"2","verse":"16","text":"محبوبم از آن من است و من از آن محبوبم. او گلهٔ خود را در میان سوسنها می‌چراند."},{"book":"غزل غزلها","chapter":"2","verse":"17","text":"ای محبوب من، پیش از آنکه روز تمام شود و سایه‌ها بگریزند، نزد من بیا؛ همچون غزال و بچه آهو بر کوههای پرصخره، به سوی من بشتاب."}]}