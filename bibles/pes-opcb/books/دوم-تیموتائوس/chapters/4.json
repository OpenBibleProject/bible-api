{"data":[{"book":"دوم تیموتائوس","chapter":"4","verse":"1","text":"در حضور خدا و عیسی مسیح که روزی زندگان و مردگان را داوری خواهد فرمود، تو را مکلف می‌سازم که"},{"book":"دوم تیموتائوس","chapter":"4","verse":"2","text":"کلام را موعظه کنی. در هر موقعیت، و در وقت و بی‌وقت، آماده باش. با صبر بسیار ایمانداران را تعلیم بده و آنها را اصلاح و توبیخ و تشویق کن."},{"book":"دوم تیموتائوس","chapter":"4","verse":"3","text":"زیرا زمانی خواهد رسید که مردم، دیگر به حقیقت گوش فرا نخواهند داد، بلکه به سراغ معلمینی خواهند رفت که مطابق میلشان سخن می‌گویند."},{"book":"دوم تیموتائوس","chapter":"4","verse":"4","text":"ایشان توجهی به پیغام راستین کلام خدا نخواهند نمود، بلکه کورکورانه به دنبال افسانه‌های گمراه کننده خواهند رفت."},{"book":"دوم تیموتائوس","chapter":"4","verse":"5","text":"اما تو در همهٔ شرایط استوار بایست، و از زحمت دیدن در راه خداوند نترس. مردم را به سوی مسیح هدایت کن و وظایف خود را کامل انجام بده."},{"book":"دوم تیموتائوس","chapter":"4","verse":"6","text":"زیرا اکنون مانند هدیۀ ریختنی، در حال ریخته شدنم و زمان رحلت من فرا رسیده است."},{"book":"دوم تیموتائوس","chapter":"4","verse":"7","text":"در جنگِ نیکو جنگیده‌ام، و مسابقه را به پایان رسانده‌ام، و خدمت خود را با وفاداری انجام داده‌ام."},{"book":"دوم تیموتائوس","chapter":"4","verse":"8","text":"حال، تاجی در آسمان انتظار مرا می‌کشد، تاجی که خداوند ما مسیح، آن داور عادل، در روز بازگشت خود به من خواهد داد؛ اما نه فقط به من، بلکه به تمام کسانی که با زندگی‌شان نشان می‌دهند که مشتاقانه منتظر بازگشت او هستند."},{"book":"دوم تیموتائوس","chapter":"4","verse":"9","text":"سعی کن هر چه زودتر نزد من بیایی،"},{"book":"دوم تیموتائوس","chapter":"4","verse":"10","text":"زیرا دیماس مرا ترک کرده است؛ او به خاطر علائق و دلبستگی‌هایش به امور این دنیا، به تسالونیکی رفته است. در ضمن کریسکیس به غلاطیه و تیتوس به دلماتیه رفته‌اند."},{"book":"دوم تیموتائوس","chapter":"4","verse":"11","text":"فقط لوقا پیش من است. هرگاه آمدی، مرقس را نیز با خود بیاور، زیرا به کمک او احتیاج دارم."},{"book":"دوم تیموتائوس","chapter":"4","verse":"12","text":"تیخیکوس هم دیگر اینجا نیست چون او را به افسس فرستادم."},{"book":"دوم تیموتائوس","chapter":"4","verse":"13","text":"وقتی می‌آیی، فراموش نکن ردای مرا که در شهر تروآس نزد کارپوس گذاشته‌ام، همراه بیاوری. در ضمن، کتابها، بخصوص اوراق پوستی را نیز بیاور."},{"book":"دوم تیموتائوس","chapter":"4","verse":"14","text":"اسکندر مسگر به من بسیار بدی کرد؛ خداوند خودش او را تنبیه کند."},{"book":"دوم تیموتائوس","chapter":"4","verse":"15","text":"تو نیز خود را از او دور نگاه دار، چون او با گفته‌های ما به مخالفت برخاسته است."},{"book":"دوم تیموتائوس","chapter":"4","verse":"16","text":"در نخستین جلسهٔ دادگاه، هیچ‌کس برای کمک به من، در جلسه حضور نیافت؛ همه مرا ترک کردند. امیدوارم خدا این خطا را به حساب ایشان نگذارد."},{"book":"دوم تیموتائوس","chapter":"4","verse":"17","text":"اما خداوند خودش مرا یاری نمود و فرصت داد تا با دلیری پیغام نجاتبخش انجیل را به گوش همهٔ قومهای دنیا برسانم. او مرا از مرگ حتمی نجات داد و نگذاشت طعمۀ شیران بشوم."},{"book":"دوم تیموتائوس","chapter":"4","verse":"18","text":"بله، خداوند مرا از هر اتفاق بدی حفظ خواهد کرد و سلامت به ملکوت آسمانی خود خواهد رساند. جلال تا ابد از آن خداوند باد. آمین."},{"book":"دوم تیموتائوس","chapter":"4","verse":"19","text":"سلام مرا به پریسکیلا و آکیلا برسان، همچنین به کسانی که در خانهٔ اُنیسیفوروس هستند."},{"book":"دوم تیموتائوس","chapter":"4","verse":"20","text":"اراستوس در قرنتس ماند؛ تروفیموس را نیز که بیمار بود، در میلیتوس ترک کردم و آمدم."},{"book":"دوم تیموتائوس","chapter":"4","verse":"21","text":"سعی کن قبل از زمستان اینجا باشی. یوبولوس، پودِنس و لینوس، کلادیا و همهٔ برادران سلام می‌رسانند."},{"book":"دوم تیموتائوس","chapter":"4","verse":"22","text":"عیسی مسیح خداوند با روح تو باد. فیض خداوند با شما باد."}]}