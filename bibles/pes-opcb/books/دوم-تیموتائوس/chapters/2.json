{"data":[{"book":"دوم تیموتائوس","chapter":"2","verse":"1","text":"پس تو، پسرم، در فیضی که خدا در مسیحْ عیسی به تو عطا می‌کند، نیرومند باش."},{"book":"دوم تیموتائوس","chapter":"2","verse":"2","text":"تعالیمی را که در حضور جمع از من شنیده‌ای، به افراد قابل اعتماد بسپار تا ایشان نیز بتوانند آنها را به دیگران تعلیم دهند."},{"book":"دوم تیموتائوس","chapter":"2","verse":"3","text":"همچون سرباز خوب عیسی مسیح، به سهم خود در زحمات شریک باش."},{"book":"دوم تیموتائوس","chapter":"2","verse":"4","text":"سربازان خود را درگیر امور زندگی نمی‌کنند تا بتوانند فرماندۀ خود را راضی نگه دارند."},{"book":"دوم تیموتائوس","chapter":"2","verse":"5","text":"و همچنین ورزشکاری که می‌خواهد برندهٔ جایزه شود، باید تمام مقررات مسابقه را رعایت کند."},{"book":"دوم تیموتائوس","chapter":"2","verse":"6","text":"کشاورزی که سخت کار می‌کند، باید نخستین کسی باشد که از محصول نصیبی می‌برد."},{"book":"دوم تیموتائوس","chapter":"2","verse":"7","text":"به آنچه می‌گویم خوب فکر کن، که خداوند به تو بصیرت خواهد بخشید تا بتوانی اینها را درک کنی."},{"book":"دوم تیموتائوس","chapter":"2","verse":"8","text":"هیچگاه این حقیقت را از یاد نبر که عیسی مسیح به‌لحاظ جسمانی، از نسل داوود بود و پس از مرگ، بار دیگر زنده شد. این همان پیغام انجیل است که من اعلام می‌کنم،"},{"book":"دوم تیموتائوس","chapter":"2","verse":"9","text":"و به سبب این کار، در زحمت افتاده‌ام و مانند یک خطاکار در زندان به سر می‌برم. با اینکه مرا به زنجیر کشیده‌اند، اما کلام خدا را نمی‌توانند به زنجیر بکشند."},{"book":"دوم تیموتائوس","chapter":"2","verse":"10","text":"اما من حاضرم در راه برگزیدگان خدا بیش از اینها زحمت ببینم تا ایشان نیز نجات و جلال جاودانی را از عیسی مسیح بیابند."},{"book":"دوم تیموتائوس","chapter":"2","verse":"11","text":"این گفته‌ای است قابل اعتماد که:"},{"book":"دوم تیموتائوس","chapter":"2","verse":"12","text":"اگر سختیها را تحمل کنیم، با او نیز سلطنت خواهیم کرد."},{"book":"دوم تیموتائوس","chapter":"2","verse":"13","text":"اگر بی‌وفا شویم، او وفادار خواهد ماند، چرا که نمی‌تواند منکر ذات خود گردد."},{"book":"دوم تیموتائوس","chapter":"2","verse":"14","text":"این حقایق را به اعضای کلیسای خود یادآوری نما، و به نام خداوند به ایشان حکم کن که بر سر موضوعات جزئی بحث و مجادله نکنند، چون این گونه بحث‌ها بی‌ثمر و حتی مضرند."},{"book":"دوم تیموتائوس","chapter":"2","verse":"15","text":"تا آنجا که در توان داری، بکوش تا مورد تأیید خدا قرار گیری، همچون کارگری که دلیلی برای شرمسار شدن ندارد و کلام خدا را به‌درستی به کار می‌بندد."},{"book":"دوم تیموتائوس","chapter":"2","verse":"16","text":"از بحث‌های باطل و ناپسند دوری کن، زیرا انسان را از خدا دور می‌سازد."},{"book":"دوم تیموتائوس","chapter":"2","verse":"17","text":"در این بحث‌ها، سخنانی رد و بدل می‌شود که مانند خوره به جان آدمی می‌افتد. هیمینائوس و فلیطوس از جمله کسانی هستند که مشتاق چنین بحث‌هایی می‌باشند."},{"book":"دوم تیموتائوس","chapter":"2","verse":"18","text":"این دو از راه راست منحرف شده‌اند و تعلیم می‌دهند که روز قیامت فرا رسیده است، و به این ترتیب ایمان عده‌ای را تضعیف کرده‌اند."},{"book":"دوم تیموتائوس","chapter":"2","verse":"19","text":"اما حقایق الهی پا برجا می‌ماند و هیچ چیز نمی‌تواند آن را تکان دهد؛ همچون سنگ زیر بنایی است که بر روی آن، این دو جمله نوشته شده است: «خداوند کسانی را که واقعاً به او تعلق دارند می‌شناسد» و «آنانی که خود را از آنِ مسیح می‌دانند، باید از اعمال نادرست دوری کنند.»"},{"book":"دوم تیموتائوس","chapter":"2","verse":"20","text":"در خانۀ شخص ثروتمند، همه نوع ظرف وجود دارد، از ظروف طلا و نقره گرفته تا ظروف چوبی و گِلی. از ظرفهای گرانبها برای مصارف عالی استفاده می‌شود، و از ظرفهای ارزان برای مصارف عادی."},{"book":"دوم تیموتائوس","chapter":"2","verse":"21","text":"اگر کسی خود را از گناه دور نگاه دارد، مانند ظرف گرانبها خواهد بود و مسیح برای هدفهای عالی، او را به کار خواهد گرفت."},{"book":"دوم تیموتائوس","chapter":"2","verse":"22","text":"از هر آنچه شهوات جوانی را برمی‌انگیزد، بگریز، و با کسانی که با دلی پاک، خداوند را می‌خوانند، در پی عدالت، ایمان، محبت و صلح و صفا باش."},{"book":"دوم تیموتائوس","chapter":"2","verse":"23","text":"باز تکرار می‌کنم: خود را درگیر بحث‌های پوچ و بی‌معنی نکن، چون این گونه بحث‌ها باعث خشم و نزاع می‌گردد."},{"book":"دوم تیموتائوس","chapter":"2","verse":"24","text":"مرد خدا نباید اهل مجادله و دعوا باشد، بلکه باید با صبر و ملایمت، کسانی را که در اشتباهند، به راه راست هدایت کند."},{"book":"دوم تیموتائوس","chapter":"2","verse":"25","text":"مخالفان را باید با ملایمت و نرم‌خویی راهنمایی نماید، به این امید که خدا به ایشان توبه عنایت فرماید تا به شناخت حقیقت برسند،"},{"book":"دوم تیموتائوس","chapter":"2","verse":"26","text":"و به سرِ عقل بیایند و از دام ابلیس که ایشان را اسیر خود ساخته تا اراده‌اش را به انجام برسانند، رهایی یابند."}]}